 
1 
Temeljem članka 9. Statuta Sveučilišta Algebra, Senat Sveučilišta Algebra  na svojoj prvoj  sjednici 
održanoj dana 12. prosinca  2023. godine , donosi   
 
P R A V I L N I K  O  S T E G O V N O J  I  M A T E R I J A L N O J  
O D G O V O R N O S T I  
1 .  O P Ć E  O D R E D B E   
Članak 1.  
(1) Ovim Pravilnikom o stegovnoj i materijalnoj odgovornosti uređuju se pitanja odgovornosti studenata , 
polaznika  te nastavnog i nenastavnog osoblja (u daljnjem tekstu: djelatnik) na Sveučilištu Algebra 
za neispunjavanje obveza te za grubo narušavanje ugleda Sveučilišta Algebra, odnosno 
odgovornost za nepoštovanje zakonskih i drugih propisa i odluka, nadležnosti za pokretanje 
postupka, vođenje postupka, i provođenje stegovnog postupka.  
Članak 2.  
(1) Upisom na studij ski program ili program obrazovanja , student i i polaznici  preuzima ju obveze koje 
su utvrđene Zakonom, Statutom Sveučilišta Algebra, Pravilnikom o studijima i studiranju, Ugovorom 
o studiranju, Ugovorom o obrazovanj u, Etičkim kodeksom Sveučilišta Algebra, Kodeksom 
ponašanja te drugim općim i pojedinačnim aktima Sveučilišta Algebra, a koji se odnose na studij, 
odnosno program obrazovanja kojeg je student , odnosno polaznik  upisao ili ga pohađa.  
(2) Ulaskom u radni ili ugovorni odnos djelatnik preuzima obveze u vezi sa studijem utvrđene Zakonom, 
Statutom Sveučilišta Algebra, Pravilnikom o studijima i studiranju, Etičkim kodeksom, Kodeksom 
ponašanja Sveučilišta Algebra te drugim općim i pojedinačnim aktima Sveučilišta Algebra.  
(3) Studenti , polaznici  i djelatnici su odgovorni za svaku povredu dužnosti i nepridržavanje propisa, kao 
i za počinjenu štetu Sveučilištu Algebra ili drugim osobama . Ako je pojedina povreda dužnosti 
takvoga karaktera da je ujedno i kazneno djelo, kaznena odgovornost ne isključuje provođenje 
postupka i izricanje mjera po odredbama ovog Pravilnika.  
Članak 3.   
(1) Studenti , polaznici  i djelatnici na Sveučilištu Algebra odgovorni su samo za one prijestupe koji su 
utvrđeni Zakonom, Statutom, ovim Pravilnikom, Etičkim kodeksom, Kodeksom ponašanja ili drugim 
pravilima i općim, odnosno pojedinačnim aktima Sveučilišta Algebra.  
(2) Za stegovne prijestupe studenata  i polaznika  Stegovno povjerenstvo provodi postupak i izriče mjere, 
a za stegovne prijestupe djelatnika Stegovno povjerenstvo utvrđuje odgovornost  u stegovnom 
postupku , a mjeru izriče rektor Sve učilišta Algebra.  
2 .  U T V R Đ I V A N J E  O D G O V O R N O S T I   
Članak 4.  
(1) Stegovno mogu odgovarati svi studenti i polaznici koji su upisani na Sveučilište Algebra bez obzira 
na oblik obrazovanja i status.   
2 
(2) Stegovno mogu odgovarati svi djelatnici koji su zaposleni po bilo kojoj osnovi na Sveučilištu Algebra 
od trenutka sklapanja radnog odnosa ili suradnje.  
Članak 5.  
(1) Studenti , polaznici  i djelatnici mogu odgovarati za teže ili lakše stegovne prijestupe.  
(2) Težim stegovnim prijestupom smatrat će se sljedeća djela i postupci:  
a. svi postupci i radnje koji su Zakonom predviđeni kao kaznena djela;  
b. krivotvorenje ocjena i potpisa nastavnika, kao i potpisa drugih djelatnika Sveučilišta Algebra;  
c. otuđenje odnosno oštećenje imovine Sveu čilišta Algebra, djelatnika Sveučilišta Algebra ili 
drugih osoba ;  
d. grubo narušavanje reda i discipline (kao što su tuča, vikanje i nepristojno izražavanje i drugo) 
na nastavi, ispitima i općenito u prostorima Sveučilišta Algebra;  
e. grube povrede kulturnog ponašanja i pristojnosti učinjene prema drugim studentima , 
polaznicima  ili djelatnicima Sveučilišta Algebra;  
f. davanje lažnih podataka ili poduzimanje postupaka temeljem kojih student  ili polaznik  ostvaruje 
neko pravo koje mu ne pripada ; 
g. plagiranje eseja, seminarskog, a osobito završnog, diplomskog te drugog pisanog rada čiji je 
sadržaj djelo nekog drugog studenta , polaznika  ili treće osobe;  
h. neovlaštena uporaba i narušavanje prava intelektualnog vlasništva u bilo kojem obliku 
(prezentiranje tuđe ideje kao svoje, korištenje tuđeg intelektualnog vlasništva  ili dizajna  bez 
odobrenja vlasnika, korištenje bez navođenja stvarnog autora ideje , dizajna ili spoznaje , i sl.) ; 
i. neovlašteno snimanje nastave, konzultacija ili drugih oblika aktivnosti na Sveučilištu Algebra te 
snimanje bez pristanka svih sudionika aktivnosti ; 
j. narušavanje sigurnosti i integriteta informacijskog sustava Sveučilišta Algebra te podataka koji 
su pohranjeni ili se prenose tim informacijskim sustavom, kao i narušavanje prava na privatnost 
drugih korisnika tog informacijskog sustava i zlouporaba tuđih resursa u sklopu tog informacijskog 
sustava;  
k. korištenje informacijskih resursa Sveučilišta Algebra za ugrožavanje drugih informacijskih 
sustava i privatnosti drugih osoba kao i nepridržavanje propisanih mjera i sredstava zaštite 
sigurnosti informacijskog sustava Sveučilišta Algebra;  
l. unošenje ispravaka u isprave i pojedinačne akte koje je izdalo Sveučilište Algebra, temeljem 
čega student ili polaznik ostvaruje neko pravo koje mu ne pripada;  
m. ponavljanje lakših stegovnih prijestupa više od dva puta;  
n. podmićivanje, pokušaj podmićivanja  ili nuđenje poticaja drugoj osobi kako bi se ostvarilo neko 
pravo koje studentu ili polazniku ne pripada , kao i primanje mita, odnosno poticaja ; 
o. lažno predstavljanje na ispitima, odnosno polaganje ispita, seminarskih ili diplomskih radova ili 
izvršavanje drugih obveza za drugog studenta  ili polaznika , odnosno svjesno sudjelovanje u bilo 
kojem svojstvu u ovim postupcima;  
p. angažiranje  druge osobe ili osoba da izvrši zadatak, koji se zatim predaje kao vlastiti rad ; 
q. otuđivanje odnosno neovlašteno kopiranje ili korištenje kompjutorskih programa koji se koriste 
u Sveučilištu Algebra;   
3 
r. organiziranje igara za novac u prostorijama Sveučilišta Algebra;  
s. namjerno uništavanje imovine Sveučilišta Algebra;  
t. intoksikacija alkoholom, drogama ili drugim sredstvima u prostorijama  Sveučilišta Algebra;  
u. druga djela kojima se grubo narušava ugled Sveučilišta Algebra.  
Članak 6.  
(1) Lakšim stegovnim prijestupom smatrat će se sljedeća djela i postupci:  
a. ometanje izvođenja nastave i rada nastavnika na predavanjima, seminarima i vježbama;  
b. došaptavanje ili primjena nedozvoljenih pomagala na provjerama znanja;  
c. dupliciranje  materijala na način da se isti materijal predaje za ocjenjivanje na različitim 
predmetima ili modulima te se na temelju njega steknu dvije ocjene;  
d. prepisivanje odgovora u testu od drugih osob a; 
e. iznošenje ispitnih materijala s ispita (poput prepisanih pitanja s testa, kopije testa i sl.);  
f. neprimjereno ponašanje i odijevanje prema opće prihvaćenim pravilima za pojedinu priliku;  
g. pušenje cigareta, cigara i lule u svim zatvorenim prostorima Sveučilišta Algebra;  
h. stavljanje različitih oglasa i poruka na Sveučilištu Algebra na mjestima koja nisu za to 
predviđena ili uklanjanje službenih obavijesti sa službenih mjesta za oglašavanje;  
i. neuredno vraćanje posuđenog knjižnog fonda Sveučilišta Algebra ili oštećenje, otuđenje 
odnosno gubitak posuđenih knjiga;  
j. sudjelovanje u igrama za novac u prostorijama Sveučilišta Algebra;  
k. kršenje odredbi Odluke o pravilima provođenja ispita na Sveučilištu Algebra , ako drugačija 
mjera nije propisana ovim pravilnikom;  
l. druga neprihvatljiva ponašanja kojima se narušava ugled Sveučilišta Algebra . 
Članak 7.  
(1) Za teže stegovne prijestupe studenata  i polaznika  može se izreći jedna od sljedećih stegovnih mjera:  
a. ako je prvi puta počinjen teži stegovni prijestup, izriče se opomena pred isključenje ; 
b. ako je ista ili druga vrsta težeg stegovnog prijestupa  počinjena drugi put od prvog upisa na 
Sveučilišt e Algebra , izriče se mjera isključenja s a Sveučilišta Algebra :  
 1. do dvije godine , 
 2. trajno ; 
c. ukoliko je utvrđeno plagiranje završnog ili diplomskog rada, izriče se mjera oduzimanj a stečenog 
naziva.  
(2) Za teže stegovne prijestupe studenata i polaznika izriče se mjera temeljem odluke Stegovnog 
povjerenstva.  
(3) Iznimno od stavka (1), točke b. ovog članka, Stegovno povjerenstvo za teške  stegovne prijestupe 
može predložiti mjeru isključenja sa Sveučilišta Algebra  i ako je prijestup počinjen prvi put. U tom 
slučaju, odluku o isključenju donosi Senat Sveučilišta na prvoj sljedećoj sjednici.   
4 
(4) Za teže stegovne prijestupe djelatnicima stegovnu mjeru izriče Rektor  Sveučilišta Algebra.  
Članak 8.  
(1) Za lakše stegovne prijestupe studenata  i polaznika  može se izreći jedna od sljedećih stegovnih 
mjera:  
a. ako je prvi puta počinjen lakši stegovni prijestup, izriče se opomena ; 
b. ako je ista ili druga vrsta lakšeg stegovnog prijestupa  počinjena drugi put od prvog upisa na 
Sveučilišt e Algebra , izriče se javna opomena . 
(2) Za lakše stegovne prijestupe studenata i polaznika izriče se mjera temeljem odluke Stegovnog 
povjerenstva.  
(3) Za lakše stegovne prijestupe djelatnicima stegovnu mjeru izriče Rektor Sve učilišta Algebra.  
Članak 9.  
(1) Ako se u stegovnom postupku utvrdi da je student, odnosno polaznik otuđio neku imovinu ili nanio 
neku štetu Sveučilištu Algebra , osim stegovne mjere u stegovnom postupku , utvrdit će se i visina 
štete te vrijeme i način na koji se ista mora naknaditi.  
(2) Ako je šteta načinjena pojedincu , student , polaznik  ili djelatnik Sveučilišta Algebra odgovara u 
stegovnom postupku, a naknadu štete pojedinac ostvaruje privatnom tužbom.  
Članak 10.  
(1) Stegovne mjere iz čl. 7. ovog Pravilnika izvršavaju se na način da se objave u sustavu digitalne 
referade. Ako je student , odnosno polaznik  kojemu se izriču mjere iz čl. 7. Ovog Pravilnika ujedno i 
student drugog visokog učilišta, o izrečenoj mjeri će se obavijestiti i drugo visoko učilište.  
(2) Stegovna mjere predviđene čl. 8. ovog Pravilnika izvršavaju se na sljedeći način:  
a. stegovna mjera opomene izvršava se na način da se u postupku izrekne studentu,  
b. stegovna mjera javne opomene izvršava se na način da se objavi u sustavu digitalne referade.  
Članak 11.  
(1) Svaka od izrečenih mjera odlaže se po proteku žalbenog roka u dosje studenta i evidentira se u 
zasebnoj evidenciji koja se vodi u Studentskoj referadi.  
(2) Mjere za teže stegovne prijestupe navode se u dopunskoj ispravi o studiju.  
3 .  S T E G O V N I  P O S T U P A K   
Članak 12.  
(1) Stegovno povjerenstvo sastoj se od tri člana od kojih je jedan iz redova studenata.  
(2) Dva člana Stegovnog povjerenstva imenuje Senat Sveučilišta  na prijedlog Rektora . Treći član  
Stegovnog  povjerenstva je studentski pravobranitelj.  Predsjednik povjerenstva može imenovati 
zamjenika , ako nije u mogućnosti redovno prisustvovati raspravama te odobriti zamjenike i ostalim 
članovima povjerenstva.  
  
5 
Članak 13.  
(1) Stegovni postupak pokreće Predsjednik Stegovnog povjerenstva na temelju pismene prijave o 
učinjenom stegovnom prijestupu.  
(2) Pismena prijava mora sadržavati:  
a. podatke o osobi koja se prijavljuje  za počinjenje stegovnog prijestupa ;  
b. opis stegovnog prijestupa s podacima o mjestu i vremenu počinjenog prijestupa;  
c. raspoložive dokaze o učinjenom prijestupu.  
(3) Stegovni postupak obavezno se provodi za teže stegovne prijestupe.  
(4) Za lakše stegovne prijestupe može se voditi skraćeni stegovni postupak (bez zakazivanja rasprave).  
(5) Stegovni postupak ne može se poduzeti kad proteknu dvije godine od dana kad je prijestup počinjen, 
osim ako se radi o težem stegovnom prijestupu plagiranja završnog ili diplomskog rada , u kojem 
slučaju nema vremenskog ograničenja za pokretanje stegovnog postupka. Ako je stegovnim 
prijestupom počinjeno kazneno djelo, zastara nastupa kada i zastara kaznenog djela.  
Članak 14.  
(1) Temeljem podnesene prijave predsjednik Stegovnog povjerenstva objavom u sustavu digitalne 
referade određuje datum i vrijeme zasjedanja povjerenstva (stegovna rasprava) uz naznaku imena 
osoba koje poziva. Poziv na stegovnu raspravu mora se objaviti najmanje  tri dana prije održavanja 
rasprave.  
(2) Stegovno povjerenstvo dužno je zasjedati u najdužem roku od tri mjeseca od dana podnošenja 
zahtjeva za pokretanje stegovnog postupka.  
Članak 15.  
(1) Stegovno povjerenstvo provodi postupak u obliku rasprave.  
(2) Rasprava pred Stegovnim povjerenstvom u pravilu je javna, ali u pojedinim slučajevima kada 
Povjerenstvo ocijeni da je to opravdano, rasprava može biti i zatvorena za javnost. Odluku o tome 
donosi Povjerenstvo prije početka rasprave.  
Članak 16.  
(1) Prije početka rasprave predsjednik Stegovnog povjerenstva utvrđuje tko je prisutan odnosno 
odsutan i postoje li sve potrebne pretpostavke za održavanje rasprave te hoće li rasprava biti javna 
ili tajna.  
(2) Ukoliko osoba  protiv koje se vodi stegovni postupak ne dođe na raspravu iako joj je poziv uredno 
dostavljen, a nije pismeno zatraži la odgodu, rasprava se može održati i u nje zinoj odsutnosti.  
(3) Ako osoba protiv koje se vodi stegovni postupak  nije uredno pozvan a, rasprava se mora odgoditi i 
omogućiti da u idućoj raspravi bude saslušan a ili da se pismeno izjasni o zahtjevu za pokretanje 
stegovnog postupka.  
Članak 17.  
(1) Nakon što je predsjednik Stegovnog povjerenstva otvorio raspravu i utvrdio elemente iz prethodnog 
članka, dužan je pročitati zahtjev za pokretanje stegovnog postupka. Nakon što zahtjev bude 
pročitan, daje se riječ osobi  protiv koje se postupak vodi, a nakon toga po potrebi i ostalim  
6 
sudionicima u postupku, odnosno pristupa se izvođenju dokaza radi utvrđivanja činjenica bitnih za 
donošenje odluke u postupku.  
Članak 18.  
(1) Administrativne poslove povjerenstva obavlja studentska referada Sveučilišta Algebra. Moguće je u 
rad povjerenstva uključiti potrebne stručnjake u cilju izvođenja dokaza ili utvrđivanja činjenica. 
Uključeni stručnjaci nemaju pravo glasa u postupcima donošenja odluke Povjerenstva.  
Članak 19.  
(1) Nakon što je rasprava zaključena, sudionici napuštaju prostoriju u kojoj je rasprava održana kako bi 
Stegovno povjerenstvo donijelo odluku o eventualnoj stegovnoj mjeri.  
Članak 20.  
(1) Nakon što Stegovno povjerenstvo donese odluku o stegovnoj mjeri, može pozvati sve sudionike u 
postupku i javno priopćiti odluku o izrečenoj mjeri. Povjerenstvo također odluku može objaviti i 
pismenim putem bez usmene objave na sjednici.  
(2) Stegovno povjerenstvo može donijeti jednu od sljedećih odluka:  
a. odluku o oslobađanju od odgovornosti;  
b. odluku o obustavljanju daljnjeg postupka;  
c. odluku o nekoj od stegovnih mjera predviđenih ovim Pravilnikom.  
(3) Stegovno povjerenstvo donosi odluke većinom glasova na temelju izvedenih dokaza i utvrđenog 
činjeničnog stanja.  
Članak 21.  
(1) Odluku o obustavi stegovnog postupka Stegovno povjerenstvo donosi u slučajevima:  
a. kada je nastupila zastara za vođenje postupka, a prigovor zastare je iskaza la osoba  protiv koje 
je podnesen zahtjev za vođenje postupka;  
b. kada nastupi neka druga okolnost temeljem koje daljnje vođenje postupka postaje 
bespredmetno.  
Članak 22.  
(1) Odluku o oslobađanju od stegovne odgovornosti Stegovno povjerenstvo može donijeti u sljedećim 
slučajevima:  
a. ako prijestup zbog kojeg je pokrenut postupak nije prijestup predviđen zakonom i/ili propisima 
Republike Hrvatske, ovim Pravilnikom ili drugim općim i pojedinačnim aktom Sveučilišta Algebra;  
b. ako nije dokazano da je prijestup učinjen.  
Članak 23.  
(1) Stegovno povjerenstvo dužno je objaviti i dostaviti svoju odluku u pisanom obliku u roku od 30 dana 
od dana zaključenja rasprave.  
(2) Odluka kojom se izriče stegovna mjera mora sadržavati:   
7 
a. uvod u kojem su naznačeni podaci o Stegovnom povjerenstvu, datumu održane rasprave i akti 
temeljem kojih je odluka donesena;  
b. izreku u kojoj su naznačeni osnovni podaci o studentu, njegovoj odgovornosti, kratak opis 
prijestupa te izrečenu stegovnu mjeru;  
c. obrazloženje u kojem su navedeni razlozi zbog kojih je izrečena mjera, činjenice utvrđene u 
postupku, kao i olakšavajuće okolnosti koje su utjecale na donošenje odluke o izrečenoj mjeri, te 
uputu  o pravnom lijeku.  
(3) Odluka Stegovnog povjerenstva dostavlja se osobi protiv koje se vodi stegovni postupak  e-poštom 
na adresu u sustavu @algebra.hr. Odluka poslana na ovaj način smatrat će se službeno 
dostavljenom.  
(4) Iznimno od stavka (3) ovog članka, osobama protiv kojih se vodi stegovni postupak, a koje nemaju 
adresu u sustavu @algebra.hr, odluka Stegovnog povjerenstva dostavlja se preporučenom poštom 
na kućnu adresu.  
Članak 24.  
(1) Žalbu na odluku Stegovnog povjerenstva mogu podnijeti: osoba protiv koje se vodi stegovni 
postupak , odnosno nje zin punomoćnik, podnositelj prijave i osoba ovlaštena za podnošenje 
zahtjeva za pokretanje stegovnog postupka te stranka koja je oštećena stegovnim prijestupom, u 
roku od 8 dana od dana primitka odluke.  
(2) Pravovremeno izjavljena žalba odgađa izvršenje odluke.  
(3) Žalbu na odluku Stegovnog povjerenstva o stegovnom prijestupu rješava i konačnu odluku donosi 
Senat  Sveučilišta Algebra. Senat  je dužan razmatrati žalbu u najdužem roku od tri mjeseca od 
njenog podnošenja.  
(4) O žalbi Senat  odlučuje na temelju prispjele žalbe i izvještaja kojeg podnosi predsjednik Stegovnog 
povjerenstva ili član povjerenstva kojeg predsjednik imenuje.  
Članak 25.  
(1) U postupku rješavanja žalbe Senat  može:  
a. odbaciti žalbu zbog toga što nije podnesena u roku;  
b. usvojiti žalbu i osloboditi od odgovornosti ili ublažiti izrečenu mjeru;  
c. usvojiti žalbu i predmet vratiti Stegovnom povjerenstvu na ponovno razmatranje i ponovno 
odlučivanje;  
d. odbiti žalbu i potvrditi odluku Stegovnog povjerenstva;  
e. donijeti odluku o obustavljanju daljnjeg postupka (u slučaju zastare ili nastajanja okolnosti 
uslijed kojih nema svrhe daljnje vođenje postupka).  
(2) Protiv odluka Senata  kojima je donesena konačna i pravomoćna odluka o izrečenoj stegovnoj mjeri 
žalba nije dopuštena.  
(3) Odluka Senata  obavezno se objavljuje unutar sustava digitalne referade.  
 
  
8 
4 .  P R I J E L A Z N E  I  Z A V R Š N E  O D R E D B E   
Članak 26.  
(1) Ako ovim Pravilnikom nije propisano što drugo, u stegovnom se postupku na smislen način 
odgovarajuće primjenjuju odredbe Kaznenog zakona Republike Hrvatske i Zakona o kaznenom 
postupku, osim odredaba o prisilnim mjerama.  
Članak 27.  
(1) Za tumačenje odredbi ovog Pravilnika nadležn a je Senat Sve učilišta Algebra .  
(2) Pravilnik stupa na snagu danom donošenja.  
 
KLASA:  602-03/23 -01/11  
URBROJ:  251-785-02-23-42 
Stranica:  8 