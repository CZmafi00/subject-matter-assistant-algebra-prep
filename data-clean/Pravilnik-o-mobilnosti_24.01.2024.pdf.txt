 
1 
Temeljem  članka 9.  Statuta Sveučilišta Algebra , Senat Sveučilišta  Algebra, na svojoj 2. sjednici, održanoj 
dana 24.01.2024 . godine, donosi  
 
P R A V I L N I K  O  M O B I L N O S T I  
1.  O P Ć E  O D R E D B E  
 
(1) Pravilnikom o mobilnosti (u daljnjem tekstu: Pravilnik) pobliže se određuje provedba programa, 
sporazuma međunarodne mobilnosti ili mobilnosti u samostalnoj organizaciji studenata, osnovna 
načela mobilnosti dolaznih i odlaznih studenata, dolaznog i odlazno g nastavnog i nenastavnog osoblja 
na Sveučilištu Algebra, prava i obveze studenta, nastavnog i nenastavnog osoblja, prava i obveze 
Koordinatora Erasmus+ programa i programa razmjene, te druga pitanja važna za provedbu programa 
ili sporazuma međunarodne mob ilnosti.  
 
(1) Izrazi koji se u ovom Pravilniku koriste za osobe u muškom su rodu, neutralni su i odnose se na muške 
i ženske osobe, te se ni u kojem smislu ne mogu tumačiti kao osnova za spolnu odnosno rodnu 
diskriminaciju ili privilegiranje.  
 
(1) Osobe uključene u organizaciju i provedbu mobilnosti na Sveučilištu Algebra dužne su poštovati 
odredbe Erasmus povelje u visokom obrazovanju dodijeljene od strane Europske komisije, Etički 
kodeks te ostale propise Sveučilišta Algebra i ustanova u kojima se ostvaruje mobilnost.  
2.  D E F I N I C I J E  P O J M O V A  
 
(1) U Pravilniku se koriste pojmovi sa sljedećim značenjem:  
a. Erasmus+ je program Europske unije za obrazovanje, osposobljavanje, mlade i sport koji, između 
ostalog, omogućava mobilnost u visokom obrazovanju.  
b. Matična ustanova ( Home Institution ) je visoko učilište na kojem je student upisan ili u kojoj je 
nastavno i nenastavno osoblje zaposleno.  
c. Ustanova domaćin ( Host Institution ) je visoko učilište na kojem se ostvaruje mobilnost.  
d. Bilateralni ugovor je međuinstitucijski sporazum koji se sklapa između Sveučilišta Algebra i 
inozemnog visokog učilišta.  
e. Multilateralni ugovor je međuinstitucijski sporazum koji se sklapa između Sveučilišta Algebra i više 
od jednog inozemnog visokog učilišta.  
f. Odlazni student ( Outgoing Student ) je student Sveučilišta Algebra koji ostvaruje mobilnost na 
ustanovi domaćinu.  
g. Dolazni student ( Incoming Student ) je student koji ostvaruje mobilnost na Sveučilištu Algebra kao 
ustanovi domaćinu.   
2 
h. Odlazno nastavno i nenastavno osoblje ( Outgoing Staff ) su osobe odabrane za sudjelovanje u 
Programu mobilnosti na ustanovi domaćinu. Odlazno nastavno osoblje su osobe zaposlene na 
Sveučilištu Algebra temeljem ugovora o radu ili honorarni suradnici čija je suradnja regulirana 
ugovorom o djelu ili ugovorom o autorskom djelu.  Odlazno nenastavno os oblje su osobe zaposlene na 
Sveučilištu A lgebra temeljem ugovora o radu.  
i. Dolazno nastavno i nenastavno osoblje ( Incoming Staff ) su osobe zaposlene na inozemnoj 
partnerskoj ustanovi ili njihovi honorarni suradnici koji ostvaruju mobilnost na Sveučilištu Algebra kao 
ustanovi domaćinu.  
j. Ugovor o studijskom boravku (Learning Agreement ) je dokument kojim se za svakog pojedinog 
studenta ugovara program studijskog boravka u ustanovi domaćinu.  
k. Ugovor o stručnoj praksi (Training Agreement ) je dokument kojim se za svakog pojedinog studenta 
ugovara program stručne prakse na ustanovi domaćinu.  
l. Prijepis ocjena ( Transcript of Records ) je potvrda kojom visoko učilište domaćin detaljno evidentira 
podatke o postignutim rezultatima studenta iskazanim pomoću ECTS bodova, ili drugog sustava 
bodovanja za svaki kolegij, te ocjenom. Prijepis ocjena mora biti izdan kao službeni dokument na 
engleskom jeziku unutar 5 tjedana od završetka studijske mobilnosti. Prijepis ocjena se predaje i čuva 
u arhivi studenta matične ustanove u Ured u za međunarodnu suradnju, a studentu se može dati 
preslika na zahtjev.  
m. Potvrda o obavljenoj stručnoj praksi ( Transcript of Work ) je potvrda kojom ustanova domaćin 
(poslodavac) detaljno evidentira obavljenu stručnu praksu i postignute rezultate studenta.  
n. Potvrda o boravk u u ustanovi domaćinu ( Certificate of Attendance ) je potvrda kojom ustanova 
domaćin potvrđuje trajanje razdoblja mobilnosti osobe uključene u mobilnost u smislu studijskog 
boravka, stručne prakse, održavanja nastave ili stručnog usavršavanja.  
o. Plan mobilnosti je dokument koji definira koji odgovarajući kolegiji odslušani na stranom učilištu će 
biti priznati umjesto određenih kolegija na matičnom visokom učilištu. Također definira u kojem će 
semestru na matičnom visokom učilištu student odslušati  kolegij koji je na matičnom visokom učilištu 
propustio odslušati za vrijeme mobilnosti, a za kojeg na inozemnom visokom učilištu nije položio 
odgovarajući ispit. Inicijalno ga popunjava student, po potrebi ga nadopunjuje i mijenja referada u 
suradnji s pr edmetnim nastavnicima i studentom. Plan mobilnosti, nakon utvrđene konačne verzije 
dokumenta, potvrđuje referada.  
3.  O R G A N I Z A C I J A  I  P R O V E D B A  M O B I L N O S T I  
 
(1) Mobilnost odlaznih i dolaznih studenata u svrhu studijskog boravka te mobilnost odlaznog i dolaznog 
nastavnog i nenastavnog osoblja provodi se isključivo na temelju prethodno sklopljenih ugovora.  
(2) Programe i ugovore o mobilnosti na razini Sveučilišta Algebra provodi i administrira Ured  za 
međunarodnu suradnju.  
(3) Ured  za međunarodnu suradnju objavljuje natječaje za mobilnost koji sadržavaju kriterije za odabir 
kandidata te ostale relevantne odredbe u provedbi postupka.   
(4) Postupak odabira sudionika mobilnosti, temeljem prijava na objavljeni natječaj, provodi Ured za 
međunarodnu suradnju  Sveučilišta Algebra .  
3 
(5) Koordinator Erasmus+ programa i programa razmjene obavlja administrativnu i tehničku provedbu, 
koordinira provedbu mobilnosti na Sveučilištu Algebra, priprema sklapanje bilateralnih i multilateralnih 
ugovora, organizira odlaznu mobilnost studenata te nastavnog i nenastavnog osoblja na ustanove 
domaćine te obavlja administrativne poslove vezane uz organizaciju boravka dolaznih studenata i 
dolazn og nastavnog i nenastavnog osoblja na Sveučilištu Algebra kao ustanovi domaćinu.  
 
(1) Dokumenti kojima se regulira mobilnost su:  
a. Ugovor o studijskom boravku,  
b. Ugovor o stručnoj praksi,  
c. Prijepis ocjena,  
d. Potvrda o obavljanoj stručnoj praksi,  
e. Potvrda o boravk u u ustanovi domaćinu,  
f. Procjena jezičnih kompetencija (prije i poslije mobilnosti),  
g. Završno izvješće u obliku i procedurom kako je propisano natječajem i priručnikom za Erasmus+ 
Agencije za mobilnost i programe EU (samo za studente na mobilnosti u sklopu programa E rasmus +). 
 
Ugovor o studijskom boravku  
(1) Prije početka razdoblja mobilnosti sklapa se Ugovor o studijskom boravku  u kojem se navode nazivi 
kolegija s iste ili više razine studija koje će student završiti u ustanovi domaćinu te ostale aktivnosti koje 
je student tijekom mobilnosti dužan ispuniti.  
(2) U Ugovoru o studijskom boravku  navodi se pripadajući broj ECTS bodova koji će se dodijeliti 
studentu po pojedinom kolegiju ili aktivnosti.  
(3) Ugovor o studijskom boravku  potpisuju odlazni student, Koordinator Erasmus+ programa i programa 
razmjene Sveučilišta Algebra i predstavnik ustanove domaćina.  
(4) Ugovor o studijskom boravku  sastoji se od tri dijela: Prije mobilnosti, Tijekom mobilnosti te Nakon 
mobilnosti.  
(5) Ugovor o studijskom boravku  može se mijenjati samo uz suglasnost svih potpisnika, a izmjene 
odnosno dopune ugovora moraju se evidentirati u Ugovoru o studijskom boravku . Izmjene i dopune 
navedenog ugovora u pravilu se mogu potpisati najkasnije mjesec dana od dana početka mobilnosti 
studenta.  
 
Ugovor o stručnoj praksi  
(1) Prije početka razdoblja mobilnosti sklapa se Ugovor o stručnoj praksi. Ugovor o stručnoj praksi  
potpisuju: odlazni student, Koordinator Erasmus+ programa i programa razmjene Sveučilišta Algebra i 
predstavnik ustanove/tvrtke domaćina (mentor).  
(2) Ugovor o stručnoj praksi  sastoji se od tri dijela: Prije mobilnosti, Tijekom mobilnosti te Nakon 
mobilnosti.   
4 
(3) Ugovor o stručnoj praksi  može se mijenjati samo uz suglasnost svih potpisnika, a izmjene odnosno 
dopune ugovora moraju se evidentirati u Ugovoru o stručnoj praksi . Izmjene i dopune navedenog 
ugovora u pravilu se mogu potpisati najkasnije mjesec dana od dana početka mobilnosti studenta.  
 
Prijepis ocjena  
(1) Nakon ostvarene mobilnosti ustanova domaćin dužna je studentu izdati Prijepis ocjena  na engleskom 
jeziku, u roku od 5 tjedana nakon završetka mobilnosti studenta.  
(2) Na temelju Prijepisa ocjena  Sveučilište Algebra će priznati  stečen e ishod e učenja i ECTS bodov e koje 
je student ostvario tijekom razdoblja mobilnosti.  
(3) Prijepis ocjena  se predaje i čuva u arhivi Ured a za međunarodnu suradnju matične ustanove.  
 
Potvrda o obavljenoj stručnoj praksi  
(1) Nakon ostvarene mobilnosti ustanova domaćin dužna je studentu izdati Potvrdu o obavljenoj 
stručnoj praksi  na engleskom jeziku.  
(2) Na temelju Potvrde o obavljenoj stručnoj praksi  Sveučilište Algebra će priznati stečene ishode 
učenja i ECTS bodove koje je student ostvario u okviru stručne prakse.  
(3) Potvrda se predaje i čuva u arhivi Ured a za međunarodnu suradnju matične ustanove.  
 
Potvrda o boravk u u ustanovi domaćinu  
(1) Potvrda o boravk u u ustanovi domaćinu navodi razdoblje u kojem je student odnosno član nastavnog 
ili nenastavnog osoblja bio službeno upisan, obavljao stručnu praksu, održavao nastavu ili se stručno 
usavršavao u ustanovi domaćinu. Na temelju navedene potvrde u ustanovi dom aćinu Sveučilište 
Algebra priznaje razdoblje mobilnosti.  
 
Osiguranje  
(1) Prije odlaska na mobilnost studenti, nastavno i nenastavno osoblje koji sudjeluju u mobilnosti obvezni 
su zaključiti policu osiguranja za vrijeme trajanja mobilnosti koja mora uključivati zdravstveno 
osiguranje u inozemstvu (obvezno), odnosno priložiti kop iju EKZO, osiguranje od odgovornosti i 
osiguranje od nezgode (stručna praksa) te može uključivati i dodatno osiguranje sukladno zahtjevu 
inozemne ustanove odnosno dotičnog veleposlanstva u Republici Hrvatskoj koje može određenu vrstu 
osiguranja odrediti ka o uvjet za izdavanje vize.  
(2) Preslika police osiguranja obvezno se prilaže Ugovoru između Sveučilišta Algebra i studenta, odnosno 
člana nastavnog ili nenastavnog osoblja.  
   
5 
4.  O D L A Z N I  S T U D E N T I  
 
Mobilnost odlaznih studenata  
(1) Mobilnost odlaznih studenata odnosi se na studijski boravak ili stručnu praksu u ustanovi domaćinu u 
trajanju od najmanje 2 (dva) mjeseca (za stručnu praksu), najmanje 3 (tri) mjeseca (za studijski 
boravak) do najviše 12 (dvanaest) mjeseci, najmanje 5 (pet) dana (za kombinirane intenzivne 
programe) do najviše 30 (trideset) dana, nakon čega student nastavlja studijski program na matičnoj 
ustanovi.  
(2) Osim mobilnosti na studijskom boravku ili na stručnoj praksi, mobilnost odlaznih studenata može biti i 
kratka  mobilnost (do 2 mjeseca) ili kombinirana mobilnost ( blended ) koja uključuje višekratni boravak 
na inozemnom visokom učilištu u dužem vremenskom razdoblju.  
(3) Mobilnost odlaznih studenata uključuje boravak u ustanovi domaćinu u sklopu redovitog 
prijediplomskog i diplomskog studija , kratkog programa  ili obavljanje stručne prakse u ustanovi 
domaćinu.  
(4) Mobilnost odlaznih studenata ostvaruje se na temelju bilateralnog ili multilateralnih ugovora. Ustanova 
domaćin odobrava studentu status redovitog studenta u razmjeni.  
(5) Studenti na mobilnosti u sklopu programa E rasmus + oslobođeni su plaćanja školarine na ustanovi 
domaćinu. Student za vrijeme mobilnosti u sklopu programa E rasmus + plaća školarinu samo na 
matičnom visokom učilištu.  
(6) Plaćanje školarine za ostale studente na mobilnosti regulira se posebnim programima, ugovorima ili 
natječajem.  
(7) U mobilnosti mogu sudjelovati studenti Sveučilišta Algebra upisani u najmanje drugu godinu 
prijediplomskog studija i studenti diplomskog studija. Iznimno, za aktivnost stručne prakse, studenti 
mogu biti upisani i u prvu godinu prijediplomskog  studija.  
(8) Student može dobiti financijsku potporu za odlazak na mobilnost u ukupnom trajanju do 12 mjeseci za 
svaku razinu studija ( prijediplomska , diplomska) neovisno o broju i vrsti aktivnosti (studijski boravak ili 
stručna praksa).  
 
Status studenata koji sudjeluju u mobilnosti  
(1) Studenti koji su izabrani za sudjelovanje u mobilnosti temeljem natječaja upisuju akademsku godinu ili 
semestar na Sveučilištu Algebra, a mogu imati status redovnog ili izvanrednog studenta.  
(2) Studenti koji sudjeluju u mobilnosti zadržavaju status studenta Sveučilišta Algebra tijekom cijelog 
boravka u inozemstvu.  
(3) Iznimno studenti koji sudjeluju u mobilnosti u svrhu odrađivanja stručne prakse, mogu sudjelovati u 
mobilnosti i tijekom godine dana nakon završetka studija. U tom slučaju student se prijavljuje na natječaj 
još dok je u statusu studenta, odnosno prije završetka studija, a stručna praksa mora završiti najkasnije 
godinu dana nakon završetka studija.  
   
6 
 
Usporedba studijskih programa  
(1) Usporedbu i procjenu kompatibilnosti studijskih programa i kolegija obavlja Koordinator Erasmus+ 
programa i programa razmjene prema načelu maksimalne fleksibilnosti u procjeni usklađenosti ishoda 
učenja na razini studijskih programa, uz konzultacije s vodi teljima studija, smjerova i katedri te 
predmetnim nastavnicima.  
(2) Usporedba ishoda učenja kolegija koje će student upisati na inozemnom visokom učilištu i ishoda 
učenja kolegija koje bi u vrijeme mobilnosti inače slušao na matičnoj ustanovi, mora biti napravljena 
prije potpisivanja Ugovora o studijskom boravku  (Learning Agreement)  na temelju prijedloga 
dokumenta Plan mobilnosti  definiranog u članku 3.  
(3) Ako za neke kolegije nije moguće pronaći odgovarajući kolegij na inozemnom visokom učilištu, 
studentu na mobilnosti će se omogućiti vrednovanje ishoda učenja na razini kolegija, bez obveze 
pohađanja nastave u sklopu tog kolegija, na matičnoj ustanovi, u do govoru s Koordinatorom Erasmus+ 
programa i programa razmjene, u konzultaciji s Voditeljem studija. Navedene usporedbe specificiraju 
se u dokumentu Plan mobilnosti  kojeg inicijalno popunjava student, po potrebi i u dogovoru sa 
studentom mijenja Koordinator Erasmus+ programa i programa razmjene, uz konzultacije s voditeljima 
studija, smjerova i katedri te predmetnim nastavnicima, a potpisuju student i Voditelj studija.  
(4) Ako student tijekom mobilnosti na inozemnom visokom učilištu ne položi ispite iz pojedinog kolegija,  
dužan je položiti kolegij na Sveučilištu Algebra tijekom semestra utvrđenog planom nastave na prijedlog 
studenta, a  u konzultaciji s Voditeljem studija. Navedene obveze i termini (semestar) naknadnog 
završavanja kolegija specificiraju se u izmjenama Plana mobilnosti . Izmjene Plana mobilnosti  
potpisuju student i Voditelj studija.  
(5) Priznavanje ECTS bodova, ocjena i razdoblja stručne prakse obavlja Koordinator Erasmus+ programa 
i programa razmjene, uz konzultacije sa studentskom referadom, voditeljima studija, smjerova i katedri 
te predmetnim nastavnicima.  
(6) Student prije odlaska na mobilnost upisuje one kolegije na Sveučilištu Algebra koji će mu se priznati 
temeljem dogovorenog Plana mobilnosti  ili koje je moguće završiti za vrijeme mobilnosti, bez obveze 
pohađanja nastave na matičnom visokom učilištu. Kolegije koji se izvode u semestru u kojem je student 
na mobilnosti, a koji nisu obuhvaćeni odgovarajućim kolegijima na inozemnom visokom učilišt u, niti ih 
je moguće završiti bez obveze pohađanja nastave na matičnom visokom učilištu, student upisuje nakon 
trajanja mobilnosti, prema dogovoru s Voditeljem studija i Koordinatorom Erasmus+ programa i 
programa razmjene.  
(7) U slučaju mobilnosti u zemljama izvan Europskog prostora visokog obrazovanja u kojima se ne koristi 
bodovni sustav ECTS, koristi se kompatibilni sustav na način da se osigura transparentnost i jednaki 
tretman svih studenata.  
 
Postupak priznavanja mobilnosti  
(1) Priznavanje mobilnosti studenta provodi se na temelju sklopljenog Ugovora o studijskom boravku, 
odnosno Ugovora o stručnoj praksi, Prijepisa ocjena, odnosno Potvrde o obavljenoj stručnoj praksi te 
Potvrde o boravk u studenta na ustanovi domaćinu. Ako je student ispunio sve obveze iz sklopljenog 
Ugovora o studijskom boravku, odnosno Ugovora o stručnoj praksi, Sveučilište Algebra je dužno 
studentu priznati ostvarena postignuća u studijskom programu, sukladno navedenim dokumentima, 
kao dio njegovih studijskih obveza na Sveučilištu Algebra, te bez dodatne provjere.   
7 
(2) Student koji je sudjelovao u mobilnosti mora riješiti test provjere jezičnih kompetencija (ako je dostupan) 
prije mobilnosti i predati Završno izvješće Sveučilištu najkasnije 30 kalendarskih dana od završetka 
razdoblja mobilnosti u obliku i procedurom kako je propisano natječajem i priručnikom za Erasmus+ 
mobilnost Agencije za mobilnost i programe EU.  
(3) Sveučilište Algebra, kao matična ustanova, obvezna je evidentirati postignuća studenta u razdoblju 
mobilnosti na inozemnom visokom učilištu u Dopunskoj ispravi o studiju te o istome unijeti zapis unutar 
sustava elektroničke referade. Uspješno završeni kolegiji i studi jske obveze za vrijeme mobilnosti bit 
će evidentirani u izvornim nazivima i u prijevodu na jezik na kojem je izdana Dopunska isprava o studiju 
(hrvatski ili engleski jezik), informacijom o visokom učilištu na kojemu su položene te informacijama  o 
stečenim bodovima i ocjenama.  
 
Priznavanje ECTS bodova  
(1) Za položene kolegije na ustanovi domaćinu priznaju se ECTS bodovi kako je navedeno u Prijepisu 
ocjena ustanove domaćina.  
(2) Postoji mogućnost priznavanja pojedinih ishoda učenja nekog kolegija, a u slučaju potpunog 
priznavanja kolegija i ECTS bodova, isti se evidentiraju u sustav elektroničke referade na engleskom 
jeziku ili izvornom jeziku kako stoji u Prijepisu ocjena.  
(3) ECTS bodove koje student stekne u inozemstvu, a koji nisu predviđeni Ugovorom o studijskom boravku 
i koje Sveučilište studentu ne može priznati kao dio studijskih obveza predviđenih studijskim 
programom, evidentiraju se kao dodatna studentska postignuća i dodatni ECTS bodovi u Dopunskoj 
ispravi o studiju.  
(4) Studentu se priznaju ocjene koje u Prijepisu ocjena navodi ustanova domaćin. Ukoliko sustavi 
ocjenjivanja na ustanovi domaćinu i Sveučilištu  nisu istovjetni, ocjene stečene na inozemnom visokom 
učilištu se konvertiraju, ukoliko je moguće, prema nacionalnom sustavu ocjenjivanja. Sve ocjene 
ostvarene na ustanovi domaćinu koje je moguće pretvoriti u nacionalni sustav ocjena ulaze u prosjek 
ocjena  studija na Sveučilištu , a one koje nije moguće pretvoriti upisuju se u izvornom obliku i ne ulaze 
u prosjek ocjena studija.  
 
(1) Na temelju Potvrde o obavljenoj stručnoj praksi i Potvrde o boravk u na ustanovi domaćinu koje student 
predaje Sveučilištu Algebra nakon povratka s mobilnosti, Sveučilište Algebra studentu priznaje 
cjelokupno razdoblje mobilnosti u svrhu obavljanja stručne prakse te dodjeljuje  ECTS bodove sukladno 
broju ECTS bodova određenih za obavljanje stručne prakse u okviru studijskog programa . Ukoliko 
student obavlja dodatnu stručnu praksu u inozemstvu, izvan okvira studijskog programa, za to može 
ostvariti dodatne ECTS bodove.   
(2) Ukoliko stručna praksa ne predstavlja sastavni dio studijskog programa studenta, Sveučilište Algebra 
podatak o obavljenoj stručnoj praksi kao dodatnim postignućima studenta un osi u Dopunsku ispravu o 
studiju.  
 
(1) Ukoliko student ne ispuni obveze predviđene Ugovorom o studijskom boravku, Sveučilište Algebra je 
obvezno priznati trošak mobilnosti  u skladu s odredbama ugovora o stipendiji ( Grant Agreement)  
potpisanog prije odlaska na mobilnost .  
8 
 
Obveze studenta po povratku s mobilnosti  
(1) Po povratku s mobilnosti studenti su dužni Sveučilištu dostaviti sljedeće:  
a. Potvrdu o boravk u u ustanovi domaćinu (koju izdaje strana partnerska ustanova)  
b. Prijepis ocjena odnosno Potvrdu o obavljenoj stručnoj praksi  
c. Završno izvješće (elektroničkim putem kako je propisano natječajem i priručnikom za mobilnost 
Agencije za mobilnost i programe EU)  
d. ostale dokumente na zahtjev Sveučilišta Algebra . 
5. D O L A Z N I  S T U D E N T I  
 
(1) S ciljem pružanja informacija dolaznim studentima o mogućnostima i uvjetima studiranja na Sveučilištu 
Algebra, Ured  za međunarodnu suradnju priprema Vodič za strane studente  i dostavlja ga studentima  
Sveučilišta Algebra.  
 
(1) Sveučilište Algebra organizira nastavu na engleskom jeziku za dolazne studente prema mogućnostima 
svojih nastavnika i suradnika.  
(2) Koordinator Erasmus+ programa i programa razmjene Sveučilišta Algebra zadužen je za organizaciju, 
administraciju i prihvat dolaznih studenata.  
 
(1) Sveučilište Algebra sklapa Ugovor o studijskom boravku, odnosno Ugovor o stručnoj praksi s dolaznim 
studentom i njegovom matičnom ustanovom.  
(2) Ugovor o studijskom boravku, odnosno Ugovor o stručnoj praksi potpisuju dolazni student, Koordinator 
Erasmus+ programa i programa razmjene Sveučilišta Algebra i predstavnik partnerske matične 
ustanove dolaznog studenta.  
(3) Ugovor o studijskom boravku, odnosno Ugovor o stručnoj praksi može se mijenjati samo uz suglasnost 
svih potpisnika, i sve promjene moraju biti evidentirane.  
 
(1) Dolazni student upisuje se u Uredu za međunarodnu suradnju, a potvrda o ostvarenom upisu i statusu 
studenta  izdaje se u Studentskoj referadi na zahtj ev. 
(2) Dolazni student koji boravi na Sveučilištu Algebra u okviru programa ili ugovora o mobilnosti ima prava 
i obveze redovitog studenta Sveučilišta  Algebra.  
(3) Dolazni student koji boravi na Sveučilištu Algebra u okviru Programa Erasmus + je za vrijeme trajanja 
mobilnosti oslobođen plaćanja troškova studija.  
(4) Nakon ostvarene mobilnosti Sveučilište Algebra obvezno je izdati dolaznom studentu Prijepis ocjena  u 
kojem su sadržane informacije o trajanju dolazne mobilnosti, ostvarenim ECTS bodovima i ocjenama , 
odnosno Potvrdu o obavljenoj stručnoj praksi u kojoj su sadržane informacije o trajanju stručne prakse 
i ostvarenim rezultatima.   
9 
6.  O D L A Z N A  M O B I L N O S T  N A S T A V N O G  I  N E N A S T A V N O G  O S O B L J A  
 
Nastavno i nenastavno osoblje  
(1) Odlazna mobilnost nastavnog i nenastavnog osoblja Sveučilišta odnosi se na boravak osoblja u 
ustanovi domaćinu čije se trajanje određuje natječajem u okviru nekog programa ili sporazuma o 
mobilnosti.  
(2) Osoblje koje može sudjelovati u mobilnosti:  
a. nastavno osoblje – osobe u nastavnim zvanjima koje su na Sveučilištu Algebra zaposlene temeljem 
ugovora o radu  i honorarni suradnici čija je suradnja regulirana Ugovorom o poslovnoj suradnji, 
Ugovorom o djelu ili Ugovorom o autorskom djelu,  
b. nastavno osoblje – asistenti koji su na Sveučilištu Algebra zaposleni temeljem ugovora o radu i 
honorarni suradnici čija je suradnja regulirana Ugovorom o poslovnoj suradnji, Ugovorom o djelu ili 
Ugovorom o autorskom djelu,  
c. nenastavno (stručno i administrativno) osoblje zaposleno na Sveučilištu  Algebra temeljem ugovora 
o radu.  
(3) Nastavno osoblje može sudjelovati u mobilnosti u skladu s programom ili sporazumom kojim se 
financira mobilnost te uz prethodnu suglasnost nadređene osobe. U slučaju aktivnosti držanja nastave, 
nastavnik mora održati minimalno 8 (osam) sati nastave tjedno. U slučaju da aktivnost držanja nastave 
traje manje od tjedan dana, minimalni broj sati koje nastavnik mora održati na inozemnom visokom 
učilištu je 8  (osam) . U slučaju kombinirane mobilnosti (u svrhu održavanja nastave  i stručnog 
usavršavanja ), minimalni broj sati nastave koje nastavnik mora održati na inozemnom visokom učilištu 
je 8 (osam).  
(4) Odlazak na stručne/znanstvene konferencije se ne može financirati iz Erasmus+ sredstava.  
 
Sudjelovanje nastavnog i nenastavnog osoblja u mobilnosti  
(1) Vrsta i trajanje mobilnosti te prijava, način i kriteriji odabira kandidata definiraju se natječajem koji 
raspisuje Sveučilište Algebra.  
(2) Mobilnost se financira sukladno pravilima programa ili sporazuma koji su sastavni dio svakog pojedinog 
natječaja.  
(3) Postupak priznavanja troška mobilnosti nastavnog i nenastavnog osoblja provodi se na temelju 
sklopljenog Ugovora između člana osoblja i Sveučilišta Algebra kojim se reguliraju međusobna prava i 
obveze vezane uz primitak financijske potpore za sufinanciranje boravka na stranoj ustanovi te Potvrde 
o boravk u člana osoblja na ustanovi domaćinu.  
(4) U jednoj akademskoj godini nastavnik ili nenastavno osoblje može više puta sudjelovati u mobilnosti, 
ali prednost imaju pojedinci koji prvi puta sudjeluju u mobilnosti.  
 
Obveze nastavnog i nenastavnog osoblja po povratku s mobilnosti  
(1) Po povratku s mobilnosti sa strane partnerske ustanove članovi nastavnog i nenastavnog osoblja su 
dužni Sveučilištu Algebra dostaviti sljedeće:   
10 
a. Potvrdu o borav ku u ustanovi domaćinu (koju izdaje strana ustanova)  
b. Završno izvješće u obliku propisanom u natječaju i u Priručniku za mobilnost Agencije za mobilnost 
i programe EU  
c. ostale dokumente na zahtjev Sveučilišta .  
(2) Član nastavnog ili nenastavnog osoblja koji je sudjelovao u mobilnosti mora predati Završno izvješće 
Sveučilištu Algebra najkasnije 30 kalendarskih dana od završetka razdoblja mobilnosti u obliku 
propisanom u natječaju i u Priručniku za mobilnost Agencije za mobilnost i programe EU .  
 
Priznavanje razdoblja mobilnosti nastavnom i nenastavnom osoblju  
(1) Nakon ostvarene mobilnosti Sveučilište Algebra obvezno je priznati razdoblje mobilnosti članu 
nastavnog ili nenastavnog osoblja s obzirom na godišnji plan rada zaposlenika i definirane OKR -ove. 
(2) Po povratku s mobilnosti Sveučilište Algebra dužno je članovima nastavnog i nenastavnog osoblja 
izdati Potvrdu o sudjelovanju u mobilnosti u kojoj su sadržane informacije o trajanju mobilnosti, vrsti 
mobilnosti i prihvatnom visokom učilištu na kojem se mob ilnost odvila.  Sveučilište Algebra potvrdu 
koristi u svrhu dodatnog vrednovanja i priznavanja sudjelovanja na Erasmus+ mobilnosti nastavnom i 
nenastavnom osoblju.  
7.  D O L A Z N A  M O B I L N O S T  N A S T A V N O G  I  N E N A S T A V N O G  O S O B L J A  
 
(1) Dolazno nastavno i nenastavno osoblje koje sudjeluje u mobilnosti na Sveučilištu kao ustanovi 
domaćinu odabire i prijavljuje inozemna partnerska ustanova.  
(2) Mobilnost dolaznog nastavnog i nenastavnog osoblja partnerskih ustanova organizira se na Sveučilištu 
Algebra uz uvjet da je prethodno sklopljen bilateralni ugovor.  
(3) Svrha boravka nastavnog i nenastavnog osoblja partnerskih ustanova na Sveučilištu Algebra može biti 
održavanje nastave ili stručno usavršavanje.  
(4) Sveučilište Algebra dužno je nastavnom i nenastavnom osoblju partnerske ustanove izdati Potvrdu o 
boravk u u ustanovi domaćinu na engleskom jeziku.  
8. P R I J E L A Z N E  I  Z A V R Š N E  O D R E D B E  
 
Tumačenje odredbi Pravilnika i na koga se odnosi  
(1) Za tumačenje odredbi ovog Pravilnika nadležan je Rektor Sveučilišta Algebra.  
(2) Ovaj Pravilnik odnosi se na sve upisane studente, apsolvente, nastavnike, suradnike i djelatnike 
Sveučilišta Algebra.  
 
Usklađivanje općih akata  
(1) Svi opći akti koji se odnose na pitanja studija trebaju se uskladiti s ovim Pravilnikom najkasnije u roku 
od 6 mjeseci od stupanja na snagu ovog Pravilnika.   
11 
 
Stupanje na snagu  
(1) Pravilnik stupa na snagu dan nakon dana objave na web stranicama Sveučilišta Algebra.  
(2) Danom stupanja na snagu ovog Pravilnika prestaje vrijediti:  
a. Pravilnik o mobilnosti od 26. 4. 2023. godine, KLASA: 602-03/23 -01/25 , URBROJ: 251-784-03-23-
03. 
 
Primjena pojedinih odredbi  
(1) Odredbe ovog Pravilnika primjenjuju se od akademske godine 202 3./202 4. 
 
KLASA:  029-03/24 -01/13  
URBROJ:  251-785-01-02-24-01 
Stranica:  11 