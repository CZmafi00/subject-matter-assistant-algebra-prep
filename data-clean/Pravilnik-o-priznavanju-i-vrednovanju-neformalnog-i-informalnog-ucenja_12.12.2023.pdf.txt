 
 
1 
Temeljem Zakona o znanstvenoj djelatnosti i visokom obrazovanju („Narodne novine“, broj 123/03, 105/04, 
174/04, 2/07 – Odluka USRH, 46/07, 45/09, 63/11, 94/13, 139/13, 101/14, – Odluka i Rješenje USRH, 60/15 – 
Odluka USRH i 131/17), Zakona o Hrvatskom kval ifikacijskom okviru („Narodne novine“, broj 22/13, 41/16, 
64/18, 20/21, Odluka USRH U -I-2854/2018 i U -I-2855/2018) i Statuta Sveučilišta  Algebra, Senat Sveučilišta  
Algebra na svojoj 1. sjednici, održanoj dana 12.12..2023. godine, donosi  
 
P R A V I L N I K  O  P R I Z N A V A N J U  I  V R E D N O V A N J U  
N E F O R M A L N O G  I  I N F O R M A L N O G  U Č E N J A  
 
1.  O P Ć E  O D R E D B E  
 
(1) Ovim Pravilnikom propisuje se:  
a. svrha, opseg i postupak priznavanja neformalnog i informalnog učenja ;  
b. tijelo nadležno za provođenje postupka priznavanja;  
c. vrednovanje stečenih kompetencija kroz neformalno i informalno učenje;  
d. postupak odlučivanja i druga pitanja od značaja za provođenje ovih postupaka.  
(2) U sklopu postupka priznavanja neformalnog i informalnog učenja (eng. validation ) provodi se priznavanje 
prethodno stečenih skupova ishoda učenja i vrednovanje prethodnog neformalnog i informalnog učenja.  
(3) Priznavanje i vrednovanje neformalnog i informalnog učenja temelji se na načelima cjeloživotnog učenja, 
jednake dostupnosti, pravednosti, transparentnosti, jednake vrijednosti stečenih i priznatih skupova ishoda 
učenja te osiguranja kvalitete.  
(4) Izrazi koji se u ovom Pravilniku koriste za osobe u muškom su rodu, neutralni su i odnose se na muške i 
ženske osobe, te se ni u kojem smislu ne mogu tumačiti kao osnova za spolnu odnosno rodnu diskriminaciju 
ili privilegiranje.   
2.  S V R H A  I  O P S E G  P R I Z N A V A N J A  I  V R E D N O V A N J A  
 
(1) Postupak priznavanja i vrednovanja neformalnog i informalnog učenja provodi se isključivo u svrhu upisa 
na programe Sveučilišta  Algebra te u okviru programa koje provodi Sveučilište  Algebra.  
(2) Priznavanje i vrednovanje  neformalnog i informalnog učenja ne može kao neposredni rezultat postupka 
imati stjecanje cjelovite kvalifikacije na razini 6 HKO -a i više.  
(3) Podnositelju zahtjeva će se priznati i/ili u sklopu postupka vrednovati neformalno i informalno učenje čiji su 
ishodi učenja po profilu i razini sukladni skupovima ishoda učenja koji se stječu nekim od programa 
Sveučilišta  Algebra.  
(4) Neformalno i informalno stečene kompetencije mogu se priznati ili vrednovati kao pojedinačni skupovi 
ishoda učenja ili svi skupovi ishoda učenja unutar nekog kolegija.  
   
 
2 
3.  U S T R O J  I  D J E L O V A N J E  P O V J E R E N S T V A  
 
(1) Tijelo nadležno za provođenje postupka priznavanja i vrednovanja neformalnog i informalnog učenja na 
Sveučilištu  Algebra je Povjerenstvo za priznavanje i vrednovanje neformalnog i informalnog učenja (dalje: 
Povjerenstvo).  
(2) Povjerenstvo obavlja sljedeće poslove:  
a. zaprima zahtjeve i propisanu dokumentaciju od zainteresiranih osoba  
b. procjenjuje zaprimljene zahtjeve  
c. provodi i/ili organizira postupak priznavanja i vrednovanja neformalnog i informalnog učenja  
d. sastavlja dopise i daje prijedlog rješenja  te izrađuje ostalu dokumentaciju vezanu uz provođenje 
postupka  
e. vodi evidencije o provedenim postupcima  
f. vodi evidenciju certificiranog neformalnog učenja koja se utvrđuje Odlukom o priznavanju certificiranog 
neformalnog učenja koja se objavljuje na mrežnim stranicama Sveučilišta  Algebra  
g. izrađuje  godišnji izvještaj o radu Povjerenstva.  
 
(1) Povjerenstvo se imenuje odlukom rektora  Sveučilišta  Algebra  
(2) Povjerenstvo se sastoji od tri stalna člana i pridruženih članova. Stalni članovi Povjerenstva su:  
a. prorektor  za kvalitetu  Sveučilišta  Algebra,  
b. voditelj Prijavnog ureda Sveučilišta  Algebra  
c. rukovoditelj Sektora za stručne službe Sveučilišta Algebra.  
(3) Pridruženi članovi mogu biti iz redova voditelja studija, voditelja katedri i nastavnika Sveučilišta Algebra 
relevantni za odlučivanje u danom predmetu.  
(4) Prorektor  za kvalitetu Sveučilišta  Algebra je predsjednik Povjerenstva.  
4.  P O K R E T A N J E  P O S T U P K A  
 
(1) Postupak priznavanja i vrednovanja pokreće zainteresirana osoba podnošenjem Zahtjeva koji čine ispunjen 
obrazac Zahtjeva i pripadajuća dokumentacija (portfelj) kojom se potvrđuju vještine i znanja stečene kroz 
prethodno iskustvo u neformalnom i informalnom  učenju.  
(2) Uz ispunjen obrazac prilažu se:  
a. obvezno sljedeći dokumenti:  
- životopis  
- preslika identifikacijskog dokumenta   
b. ukoliko postoje, ovisno o vrsti zahtjeva, mogu se priložiti i sljedeći dokumenti:  
- uvjerenje o završenom programu ili djelu programa,  
- opis i plan završenog programa izdan od nadležnog tijela na izvornom jeziku, u izvorniku ili ovjerenoj 
preslici i prijevodu na engleskom ili hrvatskom jeziku, koji mora odgovarati planu i programu po  
 
3 
kojemu se podnositelj zahtjeva obrazovao. Iz programa mora ju biti vidljiv i stečeni ishodi učenja  ili 
ekvivalentne deskripcije ,  
- original certifikata i adekvatne potvrde izdavatelja da je certifikat valjan i da glasi na ime osobe koja je 
zatražila priznavanje,  
- potvrdu o izvedenim projektima ili projekt, autorski rad, portfelj ili bilo koji drugi dokument koji može 
poslužiti u svrhu dokazivanja stečenih kompetencija,  
- podaci o radnom iskustvu,  
- rješenje o promjeni imena i/ili prezimena i/ili spola, rodni list ili vjenčani list u izvorniku ili ovjerenoj 
preslici za osobe koje su promijenile ime i/ili prezime,  
- potvrda o uplati troškova postupka , 
- dodatni dokumenti, ovisno o vrsti Zahtjeva.  
(3) Zahtjev se podnosi u Studentsku referadu za postojeće studente Sveučilišta  Algebra ili u Prijavni ured za 
ostale pristupnike.  
(4) Po zaprimanju dokumentacije, provodi se savjetovanje s podnositeljem Zahtjeva, daju se potrebne 
informacije o mogućnostima priznavanja, vrednovanja i upisa na Sveučilište  Algebra.  
5.  V R S T E  P O S T U P A K A  
 
(1) Po zaprimanju potpunog i urednog Zahtjeva i provedenog savjetovanja, predsjednik Povjerenstva odlučuje 
o kojoj vrsti postupka se radi te organizira daljnju proceduru postupka priznavanja i vrednovanja.  
(2) Postupak priznavanja i vrednovanja može se provesti na sljedeće načine:  
a. Ukoliko se temeljem podnesenog Zahtjeva i priložene dokumentacije utvrdi da se radi o priznavanju 
certificiranog neformalnog učenja provodi se automatsko priznavanje certificiranog učenja sukladno 
aktualnoj Odluci o postupku vrednovanja i priznavanja certificiranog neformalnog učenja koja je objavljena 
na mrežnim stranicama Sveučilišta  Algebra.  
b. Ukoliko se temeljem podnesenog Zahtjeva i priložene dokumentacije utvrdi da se radi o priznavanju 
neformalnog učenja s pripadajućim certifikatom koji nije naveden u Odluci o postupku vrednovanja i 
priznavanja certificiranog neformalnog učenja, predsjednik Povjerenstva može zatražiti mišljenje pojedinog 
nastavnika ili stručnjaka u  procesu procjenjivanja  Zahtjev a pristupnika.  
c. Ukoliko se temeljem podnesenog Zahtjeva i priložene dokumentacije utvrdi da se radi o necertificiranom 
neformalnom ili informalnom učenju za koje je potrebno provesti vrednovanje, predsjednik Povjerenstva 
može zatražiti mišljenje pojedinog nastavnika ili stručnjaka u procesu procjenjivanja Zahtjeva pristupnika.  
(3) Certificirano neformalno učenje sukladno postupku opisanom u prvoj  alineji stavka 2. ovog članka  koje se 
potvrđuje c ertifikati ma koji su izdani prije više od 3 godine u odnosu na datum upisa pojedinog kolegija na 
koji se odnose, a nemaju na samom certifikatu definiran datum do kojeg su važeći, mo že se priznati iznimno 
uz dodatne dokaze pristupnika ili studenta da je u međuvremenu radio na poslovima koji odgovaraju 
sadržaju certifikata. Odluku o priznavanju takvih certifikata donosi predmetni nastavnik uvido m u kompletnu 
dokumentaciju uz diskrecijsko pravo da takav certifikat ne prizna .  
 
4 
(4) O uvažavanju ili odbijanju Zahtjeva i o način u vrednovanja sukladno postupku opisanom u drugoj i trećoj 
alineji stavka 2. ovog članka  donosi mišljenje  Povjerenstvo . 
(5) Načini vrednovanja mogu biti putem validacij e predanih projekata , kroz  intervju s podnositeljem Zahtjeva , 
putem pisanog ili usmenog ispita, na daljinu ili uz  fizičk o prisustvo, ili kroz  praktične demonstracije, 
prezentacije, simulacije ili slično.    
(6) Vrednovanje provode pridruženi članovi Povjerenstva koje imenuje predsjednik Povjerenstva.  
6. R A D  P O V J E R E N S T V A  
 
(1) Povjerenstvo obavlja poslove iz svoje nadležnosti na sjednicama koje mogu biti i u elektroničkom obliku.  
(2) Sjednice Povjerenstva saziva predsjednik.  
(3) Povjerenstvo donosi odluke jednoglasno.  
(4) Povjerenstvo na sjednicama konstatira koja dokumentacija je zaprimljena  i na što se Zahtjev podnositelja 
odnosio  te razmatra ishode i rezultate validacije  kompetencija i ostale činjenice bitne za tijek postupka te u 
konačnici daje prijedlog rješenja.  
(5) Povjerenstvo ima pravo u tijeku postupka pozvati podnositelja Zahtjeva  te tražiti dodatna pojašnjenje ili 
dokaze ukoliko ih smatra relevantnima za donošenje mišljenja.  
7.  R J E Š E N J E  
 
(1) Rješenje donosi rektor  Sveučilišta  Algebra.  
(2) Protiv rješenja podnositelj Zahtjeva ima pravo žalbe u roku od 15 dana od primitka rješenja.  
 
(1) Postupak priznavanja i vrednovanja neformalnog i informalnog  učenja pristupnici i studenti plaćaju sukladno 
aktualnoj Odluci o naknadama troškova studija, neovisno o ishodu vrednovanja.  
(2) Temeljem odobrenog Zahtjeva studenti mogu ostvariti pravo na umanjenje školarine u novčanoj vrijednosti 
navedenoj u aktualnoj Odluci o naknadama troškova studija.  
8.  O S I G U R A V A N J E  K V A L I T E T E  
 
(1) Postupak uvrštavanja certifikata, koji se stječe završetkom neformalnog programa, u Odluku o priznavanju 
certificiranog neformalnog učenja  Sveučilište  Algebra , provodi se temeljem komparativne analize između 
određenog neformalnog programa i ishoda učenja sastavnica studijskih programa Sveučilišta  Algebra. 
Temeljem komparativne analize izrađuje se izvještaj u kojem se utvrđuju usporedivi ishodi učenja. Temeljem 
takvog utvrđivanja korespondentnosti, provodi se automatsko priznavanje certifikata na popisu u Odluci.  
(2) Odlučivanje o zahtjevu za priznavanje prethodnog neformalnog učenja certifikatom koji nije naveden u 
Odluci i  prethodnog  informalnog učenja provodi se temeljem komparativne analize sastavnica studijskih 
programa Sveučilišta  Algebra i raspoloživih dokaza kojim se utvrđuju usporedivi ishodi učenja te provodi 
priznavanje i/ili propisuju postupci vrednovanja.    
 
5 
9. P R I J E L A Z N E  I  Z A V R Š N E  O D R E D B E  
 
Tumačenje odredbi Pravilnika i na koga se odnosi  
(1) Za tumačenje odredbi ovog Pravilnika nadležan je rektor Sveučilišta  Algebra.  
 
Usklađivanje općih akata  
(1) Svi opći akti koji se odnose na pitanja studija trebaju se uskladiti s ovim Pravilnikom najkasnije u roku od 6 
mjeseci od stupanja na snagu ovog Pravilnika.  
 
Stupanje na snagu  
(1) Pravilnik stupa na snagu danom donošenja . 
 
KLASA:  602-03/23 -01/11  
URBROJ:  251-785-02-23-42   
Stranica:  5 