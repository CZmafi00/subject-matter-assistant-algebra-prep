Prijediplomski studij » Dizajn Dizajn Nećemo ti sugerirati koji put trebaš slijediti. Osigurat ćemo ti znanja i alate kako bi sam donosio odluke i pronašao svoj vlastiti put. I iznenadio nas.
Prijavi se

Izbornik O smjeru Nastavni plan Korisne informacije Prijavi se Broj 1 sustav osiguranja kvalitete u Hrvatskoj
Kreiramo digitalnu budućnost u Hrvatskoj već 25 godina
Međunarodna razmjena s više od 100 institucija
Čak 96% bivših studenata zaposli se u roku od 3 mjeseca od diplomiranja

Postani dio nove generacije kreativnih i inovativnih dizajnera koji svoje ideje i znanja pretvaraju u uzbudljive projekte u području tržišnih komunikacija! Koristi najnovije digitalne tehnologije, bavi se svim vidovima vizualnog dizajna, brend dizajna, dizajna za tisak, i još mnogo toga.
Upoznaj se s dizajnom kao dijelom marketinških kampanja i uključi se u brojne projekte za društvene i komercijalne potrebe! Po završetku studija bolje ćeš razumjeti kulturnu i umjetničku dinamiku i širi kontekst u kojem se dizajn stvara. Aktivnim sudjelovanjem u različitim projektima, ovladat ćeš stalnim tehnološkim i digitalnim pomacima u dizajnu. Stvarajući novu vrijednost za krajnje korisnike moći ćeš utjecati i na korisnike u području komunikacija i marketinga.
Postat ćeš majstor dizajna usmjerenog korisnicima, spreman na izazove karijere u dizajnerskim i produkcijskim studijima, kreativnim agencijama i marketinškim odjelima kompanija bilo gdje u svijetu.
Što ćeš naučiti na studiju dizajna?
Na trogodišnjem stručnom prijediplomskom studiju oblikovanja tržišnih komunikacija prenijet ćemo ti znanja i vještine koje te pripremaju za karijeru u dizajnerskim studijima, kreativnim agencijama, produkcijskim studijima i marketinškim kompanijama bilo u Hrvatskoj ili u inozemstvu. Da ti pokažemo o čemu se radi, naveli smo neke od njih:
Ovaj studij osmišljen je uzimajući u obzir najnovije trendove u području umjetnosti i dizajna. Temelji se na razvoju kreativnosti i kreativnog razmišljanja, no jednaku pažnju posvećuje timskom radu i razvoju „dizajnerskog načina razmišljanja“.
Nastavni plan Struktura nastavnog programa
Vizualno oblikovanje Tipofragija Fotografija Dizajn interakcijskih sustava Web dizajn i dizajn web sučelja Uvod u video produkciju Animacija grafika Vizualno oblikovanje
Kako napraviti dobar vizualni identitet i brending? Kako napraviti logotip i knjigu standarda? Kako osigurati kreativnu i funkcionalnu vizualnu komunikaciju proizvoda tako da on bude viđen i prepoznat? To su samo neki od elemenata kolegija vizualnog oblikovanja.
Tipofragija
Znanje o evoluciji pisama i tipografije, anatomije slovnih znakova i njihovih međusobnih odnosa, te stilova pismovnih obitelji kao i upoznavanje s tipografskom terminologijom potaknut će svjestan i razborit odabir stilova i pisama u kreativnim projektima.
Fotografija
Naučit ćeš kako stvoriti dobru fotografiju, koje su značajke fotoaparata, kako napraviti fotografiju u promotivne svrhe ili kako dobro podesiti osvjetljenje koristeći složenu fotografsku opremu.
Dizajn interakcijskih sustava
Naučit ćeš analizirati interakciju čovjeka i tehnologije, kako oblikovati sučelje web stranice ili aplikacije, pri tome nudeći najbolje korisničko iskustvo i atraktivan dizajn.
Web dizajn i dizajn web sučelja
Savladat ćeš pristupe i najbolje prakse u dizajnu najvažnijeg dijela svake aplikacije ili web stranice – korisničkog sučelja.
Uvod u video produkciju You Tube je danas jedan od najbrže rastućih kanala komunikacije, a količina i kvaliteta video sadržaja na internetu nezaustavljivo raste.
Nauči kako to iskoristiti samostalno izrađujući promotivni spot ili video materijal.Animacija grafika
Usvojit ćeš znanja o animaciji objekata i likova u dvodimenzionalnom prostoru i ovladati ključnim modernim alatima digitalne animacije. To će ti omogućiti izradu atraktivnih rješenja u offline ili online kreativnim projektima i pri izradi video materijala.
Neki od poslova za koje te pripremamo:
Dizajner, umjetnički direktor
Vrhunski umjetnički direktori i dizajneri su genijalci za multitasking i uspijevaju pronaći savršen balans između marketinga, vizualnih komunikacija, umjetnosti i primijenjene umjetnosti, konstantno vodeći računa o najnovijim digitalnim trendovima. Ovo je vrlo traženo zanimanje u kojem su pravi stručnjaci na cijeni.
Dizajner korisničkog sučelja i korisničkog iskustva
Svaki projekt web dizajna treba dizajnera korisničkog sučelja i korisničkog iskustva koji će kreativne ideje, sučelje prilagođeno korisniku i kvalitetan sadržaj oblikovati u vrhunski proizvod. Ne treba ni napominjati da je ovo zanimanje iznimno traženo i smatra se karijerom budućnosti.
Stručnjak za digitalnu fotografiju i video
U digitalnom svijetu nalazi se milijun slika i jednako toliko sati video materijala, a ti ćeš naučiti kako taj sadržaj učiniti atraktivnim, klikabilnim, organskim i zabavnim za korištenje i konzumaciju.
Voditelj kreativnog projekta
S kreativcima, posebice u digitaliziranom svijetu, nije lako. Oni možda imaju odlične ideje, ali često ne raspolažu poslovnim vještinama. Ti ćeš naučiti kako na najbolji mogući način objediniti te dvije osobine – kako izvući ono najbolje od kreativaca, ali i kako prodati proizvod na tržištu.

Trajanje studija
6 semestra (3 godine)
Trajanje semestra
15 radnih tjedana
+ 4 ispitna tjedna
Ukupan broj ECTS bodova
180
Stručni naziv
bacc. art.
Prvostupnik dizajna tržišnih komunikacija / Prvostupnica dizajna tržišnih komunikacija (bacc. art.).