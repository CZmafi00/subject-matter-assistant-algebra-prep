 
1 
Na temelju članka 112. stavka 13. Zakona o znanstvenoj djelatnosti i visokom obrazovanju (NN 123/03, 
198/03, 105/04, 174/04, 02/07, 46/07, 45/09, 63/11, 94/13, 139/13, 101/14, 60/15, 131/17), i članka 33., 
48. i 72. Statuta Visokog učilišta Algebra, Stručn o vijeće je na 94. sjednici održanoj 23. prosinca 2021. 
godine donijelo   
 
E T I Č K I  K O D E K S  
V I S O K O G  U Č I L I Š T A  A L G E B R A  
 
Cilj je Visokog učilišta Algebra svojim ukupnim radom doprinositi ostvarenju nacionalnih interesa, 
razvoju hrvatskog gospodarstva i društva u cjelini kroz profesionalni napredak i izgradnju svojih 
nastavnika, predavača, zaposlenika , studenata  i polaznika programa obrazovanja odraslih . U tom cilju 
Visoko učilište će usmjeriti sve svoje napore, sredstva i mogućnosti u izgradnju i osigura vanje uvje ta za 
intelektualni, osobni, društveni i etički razvoj svojih zaposlenika , studenata  i polaznika . Vrijednosti u koje 
duboko vjerujemo i koje ćemo poticati kroz svaku svoju aktivnost su; istinoljubivost, nepristranost, 
jednakost prilike, slobodna i razborit a rasprava, otvorenost prema konstruktivnim promjenama, osobno 
dostojanstvo, poštivanje prava svih pojedinaca i trajna izgradnja izvrsnosti.  
Ovaj Etički kodeks naglašava vrijednosti u koje vjerujemo te poziva i obvezuje svakog studenta , 
polaznika  i zaposle nika Visoko g učilišt a Algebra da se ponaša u skladu s njima te da odgovorno 
doprinosi razvoju kolektiva i društva u cjelini.  
1 .  O P Ć E  O D R E D B E  
Članak 1 . 
(1) Etički kodeks Visokog učilišta Algebra (u daljnjem tekstu: Etički kodeks) je skup normi ponašanja 
koje sadržavaju moralna načela i načela profesionalne etike kojima se u svom profesionalnom i 
javnom djelovanju trebaju ravnati studenti, polaznici, nastavnic i, predavači  i drugi zaposlenici na 
Visokom učilištu.  
(2) Svrha Etičkog kodeksa je promicanje vrijednosti specifičnih za djelatnost obrazovanja u najširem 
smislu. Promicanje etičnog ponašanja i vrijednosti koje su sadržane u ovom kodeksu obveza je svih 
zaposle nika Visokog učilišta, njegovih studenata i studentica , polaznika i polaznica  kao i kolektiva 
u cjelini.  
Članak 2 . 
(1) Prava i obveze propisane ovim Etičkim kodeksom odnose se samo na radnje i ponašanje studenata , 
polaznika  i zaposlenika u prostorima koje posjeduje, koristi ili kontrolira Visoko učilište, na radnje 
izvan Visokog učilišta koje su na bilo koji način povezane s Visokim učilištem te na stručni i 
znanstveni rad zaposlenika , nastavnika i predavača Visokog učilišta .  
(2) Nastavnici, predavači, zaposlenici te studenti/studentice i polaznici/polaznice koji povrijede ove 
norme bit će podložni odgovarajućim mjerama u skladu sa Statutom i drugim važećim aktima kako 
bi se utjecalo na njihov daljnji osobni razvoj, kako bi se z aštitila prava drugih osoba te 
članova/članica kolektiva kao i imovina i stabilnost Visokog učilišta.  
  
2 
Članak 3  
(1) Ovaj Etički kodeks dijeli se na:  
a. temeljna prava i slobode studenata, studentica , polaznika , polaznica  i zaposlenih na Visokom 
učilištu  
b. temeljne  obveze studenata, studentica , polaznika, polaznica  i zaposlenih na Visokom učilištu  
c. temeljna načela vezana uz moralno neprihvatljivo ponašanje studenata, studentica , polaznika, 
polaznica  i zaposlenih na Visokom učilištu  
d. etička pravila u nastavnom procesu za nastavnike , predavače  i zaposlenike na Visokom učilištu  
e. etička pravila vezana uz stručni , nastavni  i znanstveni rad na Visokom učilištu , odredbe o 
sastavu i postupku pred Etičkim povjerenstvom Visokog učilišta koje daje svoje mišljenje o 
ostvarivanju na čela i pravila Etičkog kodeksa te o usklađenosti ponašanja osoba na koje se on 
odnosi s tim pravilima . 
Članak 4 . 
(1) Etički kodeks podložan je redovitim provjerama i eventualnim preinakama sukladno razvoju i 
razumijevanju etičkih i profesionalnih vrednota.  
(2) Visoko učilište ima obvezu osigurati nužne uvjete kako bi svi zaposlenici te studenti/studentice i 
polaznici/polaznice bili upoznati sa sadržajem Etičkog kodeksa . 
2 .  P R A V A  I  S L O B O D E  
Članak 5 . 
(1) Visoko učilište podupire i štiti sljedeća prava studenata, studentica , polaznika, polaznica  i 
zaposlenih : 
f. pravo na sudjelovanje u obrazovnom procesu  
g. pravo na slobodno iznošenje i razmjenu mišljenja i uvjerenja na uljudben način  
h. pravo na sudjelovanje u raspravama i pravo zastupanja vlastitog mišljenja  
i. pravo na str učno i znanstveno istraživanje, objavljivanje i razmjenu rezultata istraživanja u mjeri 
u kojoj su u skladu sa zakonima Republike Hrvatske  
j. pravo na objektivan i pravedan postupak vrednovanja rada i rezultata rada jednak za sve  
k. pravo na zaštitu od nasilja, prinude i prijetnji primjenom sile  
l. pravo na zaštitu od okolnosti koje su opasne po život, fizičko i psihičko zdravlje  
m. pravo na zaštitu od diskriminacije i uznemiravanja na temelju religijske, etničke i nacionalne 
pripadnosti,  rase, spola, spolne orijentacije, imovinskog stanja, obiteljskog ili bračnog statusa, 
trudnoće, obiteljskih obveza, starosti, invalidnosti, tjelesnog izgleda, političkog opredjeljenja i 
zdravstvenog stanja  
n. pravo na primjenu jednakog i pravednog postupka utvrđivanja utemeljenosti optužbi za povredu 
propisa Visokog učilišta  
o. pravo na udruživanje, podupiranje, povezivanje i sastajanje s osobama po vlastitom izboru ako 
takve aktivnosti nisu u suprotnosti sa Zakonima Republike Hrvatske   
3 
p. pravo na izbor i ustano vljavanje predstavničkih, demokratski organiziranih studentskih 
organizacija koje su odgovorne zajednici studenata i Visokom učilištu  
q. pravo studentskih organizacija na zastupanje stava koji je donesen primjerenim postupkom 
odlučivanja unutar studentske zaj ednice  
r. pravo studentskih organizacija i studenata na prijam kod ovlaštenih osoba Visokog učilišta radi 
iznošenja stavova, uz najavu i potvrdu termina  
s. pravo na uporabu imovine Visokog učilišta, bilo kao pojedinaca ili članova/članica studentskih 
organizaci ja, za izvannastavne aktivnosti kojima je cilj zadovoljiti akademske i studentske 
potreba u mjeri u kojoj su u skladu s mogućnostima Visokog učilišta  
t. pravo na obavještavanje o pravilima i propisima ponašanja na Visokom učilištu te pravo na 
dostupnost opći h akata Visokog učilišta  
u. pravo na zdravu i ekološki čistu radnu okolinu  
v. pravo na nesmetan profesionalni razvoj i usavršavanje u skladu s osobnim mogućnostima i 
planovima, u mjeri u kojoj se pritom ne narušava isto pravo druge osobe  
w. pravo na stručni i znan stveni rad i sudjelovanje u domaćim i međunarodnim projektima od 
interesa za Visoko učilište.  
3 .  O B V E Z E  
Članak 6. 
(1) U cilju ostvarenja i poticanja vrijednosti te misije i vizije Visokog učilišta studenti, studentice , 
polaznici, polaznice  i svi zaposleni imaj u obvezu:  
a. uživati prava i slobode na način da se u isto vrijeme ne umanjuju prava i slobode drugih članova 
kolektiva i društva u cjelini  
b. biti odgovorni za svoje riječi i postupke, primjenu primjerenih istraživačkih metoda i za 
postignute rezultate  
c. osobnim ponašanjem čuvati ugled Visokog učilišta, njegovih zaposlenika , studenata  i polaznika  
d. poštovati druge osobe u skladu sa zajamčenim pravima na život, integritet i dostojanstvo te 
poštovati pravo na privatnost studenata , polaznika  i zaposlenika Visokog učili šta 
e. uvažavati druge te održavati, podržavati i poticati odnose međusobnog poštovanja i tolerancije  
f. biti odgovorni prema drugima u smislu poštena, iskrena i nepristrana ponašanja i prihvaćanja 
kriterija izvrsnosti u svim domenama radi ostvarivanja zajedničk oga dobra studentske  i 
obrazovne  zajednice i kolektiva u cjelini  
g. ponašati se u skladu s načelom jednakosti i pravednosti na način koji isključuje svaku 
diskriminaciju, zlostavljanje, uznemirivanje ili iskorištavanje  
h. poštovati kriterije stručnosti i izvrsnosti te se u skladu s time stalno stručno usavršavati unutar 
izabranoga profesionalnoga područja. Aktivno sudjelovati u nastavi, stručnom i znanstvenom 
radu (ako je primjenjivo)  i ostalim aktivnostima te doprinositi osobnom razvoju i razvoju kolektiv a 
u cjelini  
i. aktivno sudjelovati u radu svih tijela Visokog učilišta u koja su imenovani ili izabrani   
4 
j. verbalnu i neverbalnu komunikaciju uskladiti s a zadaćama i svojom ulogom u zajednici  
k. poštovati sve propise i postupke propisane internim aktima i zakonima Republike Hrvatske  
l. čuvati okoliš i imovinu Visokog učilišta, njegovih studenata , polaznika  i zaposlenika  
4 .  N E P R I H V A T L J I V O  P O N A Š A N J E  
Članak 7. 
(1) Svako ponašanje koje ugrožava kvalitetu obrazovanja, stručnog ili znanstvenog rada i obezvrjeđuje 
istinska pos tignuća članova studentske  i obrazovne  zajednice te kolektiva u cjelini smatra se 
neprihvatljivim ponašanjem. Ovakvu vrstu ponašanja posebno čini : 
a. bilo koja vrsta prijevare vezane za postupak prijavljivanja, ispitivanja ili druge vrste provjere 
znanja i vještina predstavlja povredu ovog Etičkog kodeksa, što uključuje, ali nije ograničeno 
samo na sljedeće : 
• pribavljanje, kopiranje, umnožavanje, uporaba ili posjedovanje ispitnog materijala bez 
dopuštenja ovlaštenih osoba  
• pribavljanje, prenošenje, primanje , uporaba ili posjedovanje ispitnih rješenja  
• uporaba ili namjera uporabe bilješki, podataka, računala ili drugih elektronskih naprava 
ili programa za vrijeme ispita ukoliko nije izrijekom dopuštena  
• lažno predstavljanje i predstavljanje tuđega rada kao sv ojega  
• pomaganje prilikom provjere znanja kada se očekuje da student/studentica , odnosno 
polaznik/polaznica  obavi zadatak samostalno  
• uporaba već ocijenjenih radova u cilju ponovnog ocjenjivanja na istom ili drugom dijelu 
programa  bez odobrenja nastavnika  
• mijenjanje ili namjera prepravljanja ocjene ili rezultati vrednovanja ispita ili izvješća s 
drugih provjera znanja  i vještina   
• namjerno uništavanje rezultata akademskog rada ili napora drugih studenata  i 
polaznika   
b. plagiranje i krivotvorenje stručnih ili znanstvenih radova ili dijelova radova drugih osoba te 
iznošenje ideja drugih osoba kao vlastitih, bez znanja autora ili navođenja izvora  
c. izmišljanje (fabrikacija) rezultata u znanstvenom, stručnom i istraživačkom radu  
d. proizvođenje, uporaba, krivotvorenje , tiskanje, reproduciranje, kopiranje, izmjenjivanje, 
premještanje ili uništavanje bilo kojega nastavnog  materijala, dokumenta ili identifikacijske 
isprave bez dopuštenja ovlaštenih osoba  
e. stvaranje situacija u kojima će drugi studenti/studentice i polazni ci/polaznice biti nepravično 
zakinuti za vrednovanje njihovih obrazovnih postignuća  ili u kojima student/studentica  ili 
polaznik/polaznica  stvara nepoštenu prednost pred drugim studentima/studenticama ili 
polaznicima/polaznicama predstavlja povredu ovog Eti čkog kodeksa.  
To uključuje, ali nije ograničeno samo na sljedeće:   
5 
• izradu, krivotvorenje, tiskanje, reproduciranje, kopiranje, izmjenjivanje, premještanje ili 
uništavanje bilo kojega službenog spisa s namjerom prevariti, dezinformirati ili uskratiti 
informaciju drugoj osobi  
• premještanje, skrivanje ili namjerno uskraćivan je knjiga ili drugog bibliotečnog 
materijala, poglavito onoga vezanoga uz obveznu literaturu  
• uplitanje u rad drugih studenata ili polaznika s namjerom ometanja rezultata njihovoga 
rada (primjerice, kontaminiranje laboratorijskih uzoraka ili sl.)  
• namjerno  ometanje ili prekidanje nastave, istraživanja ili drugih nastavnih, odnosno 
akademskih aktivnosti  
f. utjecanje ili pokušaj utjecanja na nepristranost vrednovanja nastavnika , predavača  ili tijela koja 
provode vrednovanje  
g. neovlašteno snimanje nastave, konzult acija ili ostalih aktivnosti Visokog učilišta Algebra ili 
snimanje bez dopuštenja od trane svih sudionika u aktivnosti  
h. pristup u privatni prostor ili ured bilo kojeg zaposlenika Visokog učilišta bez dopuštenja 
ovlaštenih osoba  
i. javno iznošenje neprovjereni h i netočnih podataka o drugim studentima/studenticama, 
polaznicima/polaznicama te zaposlenicima i Visokom učilištu  
j. namjerno narušavanje ugleda drugih studenata, polaznika, zaposlenika ili Visokog učilišta  
k. neovlašteni pristup, krađa ili uništavanje intelek tualnog vlasništva druge osobe predstavlja 
povredu ovog Etičkog kodeksa, što uključuje, ali nije ograničeno samo na sljedeće : 
• krađa i uništavanje knjiga, članaka, bilješki, podataka, eksperimenata, projekata i sl. 
drugih osoba  
• namjerni ulaz u računalne ba ze podataka, računalne sustave i aplikacije ili baze 
podataka i dokumentaciju tijela koja ih izrađuju, kako bi se pročitao, kopirao, upotrijebio, 
poslao ili izmijenio njihov sadržaj bez dopuštenja ovlaštenih osoba  
• upotreba računalnih sredstava kako bi se sabotirao rad ili rezultati drugog 
studenta/studentice , polazni ka/polaznice  ili bilo kojeg nastavnika odnosno zaposlenika 
Visokog učilišta  
• uništavanje, demontiranje, mijenjanje, izobličavanje, onemogućavanje pristupa 
računalnim bazama podataka, računalnim  sustavima ili aplikacijama ili slične aktivnosti 
učinjene bez dopuštenja ovlaštenih osob a 
l. bilo koja vrsta namjernog fizičkog povređivanja, zlostavljanja, uznemiravanja, ucjenjivanja, 
onemogućavanja, prijetnji, prisiljavanja, ponižavanja, zastrašivanja, iz rugivanja, vrijeđanja ili 
slično  
m. uznemiravanje kojim se smatra svaki postupak kojeg karakterizira izostanak pristanka druge 
strane, a koji stvara ili pridonosi stvaranju neugodnih i neprijateljskih radnih i obrazovnih 
okolnosti, koji drugu osobu zastrašuj e, vrijeđa ili ponižava. Uznemiravanje može biti svako 
verbalno i neverbalno ponašanje prema drugoj osobi koje je utemeljeno na religijskoj, etničkoj i 
nacionalnoj osnovi, rasi, spolu, spolnoj orijentaciji, imovinskom stanju, radnom ili obrazovnom 
statusu,  obiteljskom ili bračnom statusu, trudnoći, obiteljskim obvezama, starosti, invalidnosti, 
tjelesnom izgledu, političkom opredjeljenju i zdravstvenom stanju.   
6 
n. spolno uznemiravanje u obliku u kojem student/studentica , polazni k/polaznica  ili zaposlenik 
Visokog učilišta uvjetuje drugom studentu/studentici , polazni ku/polaznic i ili zaposleniku pristup 
ili sudjelovanje u bilo kojoj djelatnosti na Visokom učilištu ispunjavanjem neke vrste seksualno 
obojenih prijedloga, zahtjeva ili usluga smat ra se povredom ovog Etičkog kodeksa. Zakidanje 
bilo kojeg studenta/studentice  ili polazni ka/polaznic e zbog odbijanja seksualnih prijedloga, 
zahtjeva ili usluga  
o. činjenje materijalne štete na imovini Visokog učilišta ili imovinu koja se koristi za potrebe 
provedbe obrazovnog procesa (npr. unutar tvrtki u kojima se provodi praktična nastava) 
namjerno ili grubom nepažnjom  
p. nepristojan i nekorektan odnos u komunikaciji te nepoštivanje osobnog i profesionalnog 
dostojanstva  
q. Postupci ili propisi koji diskriminiraju  drugu osobu na temelju religije, etničke i nacionalne 
pripadnosti, rase, spola, spolne orijentacije, imovinskog stanja, radnog ili obrazovnog statusa, 
obiteljskog ili bračnog statusa, trudnoće, obiteljskih obveza, starosti, invalidnosti, tjelesnog 
izgleda , političkog opredjeljenja i zdravstvenog stanja  
r. namjerno onemogućavanje ulaza, izlaza ili ometanje normalne upotrebe objekata Visokog 
učilišta  
s. posjedovanje, davanje drugoj osobi, izrada ili sudjelovanje u izradi ključa ili drugog sredstva 
(npr. šifre ala rmnog sustava) koje omogućuje pristup objektima ili imovini Visokog učilišta bez 
dopuštenja ovlaštenih osoba  
t. namjerno oštećivanje, uništavanje ili nagrđivanje imovine Visokog učilišta ili imovine koja je u 
posjedu studenata , polaznika  ili osoba zaposlenih  u Visokom učilištu odnosno imovine koja se 
koristi u provedi obrazovnog procesa neovisno o tome tko joj je vlasnik  
u. unošenje vatrenog i hladnog oružja, eksplozivnih naprava, opasnih kemikalija i drugih opasnih 
naprava i supstanci  
v. namjerno iznošenje netočnih informacija s ciljem lažnog uzbunjivanja studenata ili zaposlenih u 
Visokom učilištu (primjerice, lažne telefonske prijave o postavljanju bombi, požaru i sl.).  
w. namjerno ometanje rada računalnih sustava ili tehnoloških resursa k oji sudjeluju u obrazovnom 
procesu, neovisno o tome tko im je vlasnik (primjerice, namjerno unašanje računalnih virusa, 
brisanje podataka, izazivanje oštećenja, poremećaja u radu programa i sl.).  
x. namjerno pomaganje ili poticanje druge osobe u činjenju nek e radnje koja se smatra povredom 
ovog Etičkog kodeksa  
y. zahtijevanje, traženje, ohrabrivanje ili unajmljivanje druge osobe da počini radnju koja se smatra 
povredom ovom kodeksa  
z. zlouporaba računalnih sustava ili tehnoloških resursa za nedopustive svrhe (primj erice, 
pretraživanje, kopiranje i distribuiranje nedopuštenog sadržaja s Interneta i sl.).  
aa. nepoštivanje pisanih i /ili nepisanih pravila u prostorijama Visokog učilišta i zajedničkim 
prostorima koje Visoko učilište dijeli s drugim korisnicima (npr. sportsk a dvorana, prostori u 
kojima se izvodi praktična nastava).  
bb. svaki drugi postupak koji nije u skladu s propisima i pravnim postupcima propisanim internim 
aktima Visokog učilišta, internim pravilima poslodavca koji je studentima omogućio provedbu 
praktične na stave i/ili zakonima Republike Hrvatske .  
7 
5 .  E T I Č K A  P R A V I L A  U  N A S T A V N O M  P R O C E S U  
Članak 8. 
(1) Sve osobe koje kao nastavnici, predavači, asistenti ili suradnici djeluju na Visokom učilištu imaju 
sljedeće obaveze u nastavnom procesu : 
a. nastojati na postizanju i pre nošenju visoke razine znanstvenih i stručnih spoznaja iz svojega 
predmeta  
b. osigurati točnost, preciznost, reprezentativnost sadržaja predmeta i primjerenu poziciju 
predmeta unutar programa studija , odnosno programa obrazovanja  
c. nastojati da studenti i polazn ici što djelotvornije ostvare ishode učenja i postignu ciljeve 
predmeta  
d. ponuditi istovjetne mogućnosti unapređenja znanja koje svim studentima  i polaznicima  jamče 
podjednak napredak  
e. obrađivati sve teme na otvoren, pošten i pozitivan način, a osobito teme k oje studenti i 
polaznici iz bilo kojeg razloga mogu smatrati osobito osjetljivima  
f. pridonositi intelektualnom razvoju studenata i polaznika unutar područja u kojem se nastava 
obavlja te izbjegavati sve djelatnosti koje bi mogle omesti taj razvoj  
g. osigurati s tudentima i polaznicima vrednovanje njihova rada koje je valjano, otvoreno, 
pravedno i objektivno te pravodobno  
h. osigurati transparentnost i javnost ispita  u visokom obrazovanju  (npr. objavljivanje ispitnih 
pitanja) kao i objektivnost ocjenjivanja studenata  poštovati dignitet svojih kolega i u suradnji s 
njima raditi u interesu napredovanja studenata  
i. poštovati obrazovne ciljeve, strategije i standarde ustanove na kojoj poučava u interesu 
razvoja studenata  
j. suzdržavati se od svakog uvjetovanja pristupanja ispi tu uvjetima koji nisu predviđeni 
studijskim, odnosno obrazovnim programom  
k. suzdržavati se od nametanja uvjeta koji nastavniku ili predavaču donose osobnu ekonomsku 
i drugu korist  
l. uzimati u obzir mišljenje i ocjene studenata i polaznika o svojoj nastavnoj kompetenciji u cilju 
unapređivanja kvalitete nastavnoga procesa  
m. svi članovi zajednice Visokog učilišta trebaju izbjegavati sukobe interesa (sukob interesa mogu 
uzrokovati, na primjer, obiteljski odnosi, blisko prijateljstvo, intimne veze, antagonizmi i sl. ). 
n. nedopustiv je svaki oblik nepotizma. Nepotizmom se smatra svako djelovanje koje srodnika 
određene osobe stavlja u povlašten položaj prema drugim osobama koje raspolažu jednakim 
ili boljim sposobnostima  
o. svi zaposlenici Visokog učilišta imaju pravo i dužnost neprekidno se usavršavati i ustrajati na 
unapređivanju kakvoće i razine vlastitog znanja i stručnosti unutar izabranoga područja  
p. nedopustivo je namjerno predstavljanje osobnih stajališta kao službenoga stajališta Visokog 
učilišta radi stjecanja oso bne koristi, osobne promocije ili iz bilo kojeg drugog razloga   
8 
q. nedopustivo je korištenje imenom ili logotipom Visokog učilišta za privatne djelatnosti kako bi 
se neopravdano stvorio dojam autoriteta Visokog učilišta.  
Članak 9. 
(2) Svi zaposlenici i svi vanjski  suradnici Visokog učilišta dužni su skrbiti o interesima Visokog učilišta 
u duhu akademske slobode i etičkih načela, njegujući odgovornost prema kolektivu kao cjelini i 
svakom njezinom članu/članici, u skladu sa ovim Etičkim kodeksom i ostalim aktima Viso kog učilišta . 
6 .  E T I Č K A  P R A V I L A  S T R U Č N O G  I  Z N A N S T V E N O G  R A D A  
Članak 10. 
(1) Sve osobe koje kao nastavnici, predavači, asistenti ili suradnici na Visokom učilištu provode stručni 
ili znanstveni rad imaju sljedeće obaveze : 
a. Kroz svoje radove, na stručnim, znanstve nim i drugim skupovima, te u međusobnim kontaktima, 
zaposlenici , predavači  i nastavnici su dužni njegovati kulturu uvažavanja i argumentiranog 
dijaloga, objektivnosti te odgovornosti prema struci  
b. Prilikom recenziranja i klasificiranja tuđih stručnih ili z nanstvenih radova zaposlenici , predavači  
i nastavnici se moraju izdići iznad osobnih interesa  
c. Zaposlenici , predavači  i nastavnici su dužni pri objavljivanju radova objektivno vrednovati rad 
svojih suradnika  
d. U znanstvenim, stručnim i drugim radovima zaposl enici, predavači  i nastavnici su dužni dati 
osobni doprinos izbjegavajući sve postupke koji bi se na bilo koji način mogli smatrati plagijatom 
ili falsifikatom  
e. Nedopustivo je korištenje tekstova ili ideja drugih autora, uključujući studenata  i polaznika , uz 
prešućivanje izvora, nekorektno citiranje radova, te svako prekomjerno korištenje ideja i 
tekstova autora koji se u vlastitom radu navode kao izvor  
f. Zaposlenici , predavači  i nastavnici trebaju čuvati svoju osobnu te znanstvenu autonomiju kao 
temeljnu pret postavku znanstvenog rada, otklanjajući svaki pokušaj nametanja vrijednosti ili 
mjerila nespojivih s pozivom  nastavnika,  znanstvenika ili pravilima struke  
g. Zaposlenici , predavači  i nastavnici moraju odlučno braniti čast i ugled svojeg poziva: odbiti svaki 
pokušaj mita i korupcije i sve njegove oblike, izbjegavati sukob interesa i poštivati tajnost 
podataka  
h. Dužnost je nastavnika , predavača  i zaposlenika da svojim stručnim i znanstvenim radom te 
javnim djelovanjem pridonose očuvanju i unapređivanju ugleda Vis okog učilišta  
i. Prilikom provedbe stručnih projekata nastavnici , predavači  i zaposlenici obvezni su djelovati u 
skladu s načelima odgovornosti, istinitosti, učinkovitosti, transparentnosti, kvalitete, postupanja 
u dobroj vjeri i poštovanja dobrih poslovnih o bičaja prema poslovnim partnerima, poslovnom i 
društvenom okruženju, i vlastitim kolegama  
j. Visoko učilište i svi njegovi djelatnici će se u stručnim aktivnostima pridržavati važećeg 
zakonodavstva te poštovati načela etike u poslovnim odnosima   
9 
k. Visoko učilišt e i svi njegovi djelatnici će se u stručnim aktivnostima pridržavati dobrih poslovnih 
običaja u domaćim i međunarodnim okvirima, koji su izgrađeni na dobroj vjeri, korektnim 
odnosima, lojalnosti i točnosti  
l. Načela etike u poslovanju zahtijevaju da se svaki poslovni subjekt, pa tako i Visoko učilište, 
strogo pridržava preuzetih obveza u okviru zakona i dogovorenih ugovornih uvjeta, te da ne 
ometa ostale poslovne subjekte u izvršenju njihovih obveza  
m. Visoko učilište i svi njegovi djelatnici će se u stručnim akt ivnostima poslovnim partnerima, 
državnim tijelima i javnosti pružiti podatke o svojim aktivnostima kada za to postoji obveza u 
skladu s zakonom, ugovorom, dobrim poslovnim običajima ili opravdanim javnim interesom  
n. Nije dopušteno svjesno davanje lažnih poda taka s ciljem dovođenja poslovnog partnera ili 
javnosti u zabludu  
o. Poslovanje Visokog učilišta u okvirima stručnog rada i realizacije projekata ne smije 
zloupotrebljavati povjerenje korisnika potrošača, poslovnih partnera ili drugih sudionika nekog 
poslovnog odnosa ili iskorištavati njihov nedostatak iskustva, znanja ili njihovu dobru vjeru  
p. Prilikom sklapanja ugovora o stručnim projektima ili stručnom radu, Visoko učilište će formulirati 
odredbe na način da budu jasne i precizne i da se ne mogu tumač iti suprotno stvarnoj volji 
stranaka  
q. U međusobnom poslovanju Visoko učilište će se rukovoditi načelom uzajamnosti, što 
podrazumijeva pravo na uzajamno utvrđene koristi od izvršenih aktivnosti  
r. Etika u poslovanju zahtjeva poštivanje načela o slobodnoj i fer konkurenciji i postupanje na 
jednak način svih sudionika u poslovnom životu  
s. Nije dopušten sukob interesa i konkuriranje Visokom učilištu ili osnivaču od strane osoba koje 
su kod istih zaposlene, ili sudjeluju na stručnom projektu temeljem drugog pravnog od nosa (npr. 
ugovor o poslovnoj suradnji, ugovor o djelu…)  
t. Visoko učilište dužno je osigurati sigurne radne uvjete rada, što podrazumijeva da svoje 
zaposlenike neće izlagati zdravstvenim i drugim rizicima, te da će im pružiti odgovarajuće 
informacije, obuku i osiguranje od posljedica takvih rizika.  
(2) Navedenih obveza dužni su se pridržavati i asistenti, studenti , polaznici  i vanjski suradnici kada u 
okviru Visokog učilišta provode stručni rad ili sudjeluju na projektima.  
(3) Ove etičke norme obvezuju studente pril ikom izrade završnih radova i sudjelovanja u stručnim i 
projektnim aktivnostima za vrijeme stručne prakse kod poslodavaca . 
7 .  P O S L O V N I K  E T I Č K O G  P O V J E R E N S T V A   
Članak 11. 
(1) Radi ostvarenja cilja iz članka 1 . formira se Etičko povjerenstvo. Ono daje svoje mišljenje o 
ostvarivanju etičkih načela i standarda u Visokom učilištu, kako u načelnim pitanjima, tako i u 
pojedinim konkretnim predmetima, te poduzimaju druge radnje i obavljaju druge djelatnosti uređene 
Etičkim kodeksom.  
(2) Etičko povjerenstvo daje tumačenja Etičkoga kodeksa i provodi postupak utvrđivanja povrede 
Etičkoga kodeksa.   
10 
(3) Svaku povredu etičkog kodeksa, svaku prijavu o njegovom kršenju i svaki zahtjev za davanje 
mišljenja Etičko će povjerenstvo prosli jediti Odboru za kvalitetu . 
Članak 12. 
(4) Etičko se povjerenstvo sastoji od tri člana i imenuje ga Dekan Visokog učilišta.  
(5) Dva člana/članice Etičkog povjerenstva predlaže Stručno Vijeće Visokog učilišta. Treći član Etičkog 
povjerenstva je studentski predsta vnik. 
(6) Mandat članova/članica traje do razrješenja.  
(7) Etičko povjerenstvo izabire predsjednika/predsjednicu između svojih članova.  
(8) Administrativne poslove povjerenstva obavlja referada Visokog učilišta.  
Članak 1 3. 
(1) Postupak pred etičkim povjerenstvom pokreće s e zahtjevom za davanje mišljenja o sukladnosti 
određenog djelovanja ili ponašanja s načelima i pravilima Etičkog kodeksa.  
(2) Zahtjev za davanje mišljenja pokreće Dekan Visokog učilišta na vlastitu inicijativu, na preporuku 
Odbora za kvalitetu odnosno po zapri mljenoj prijavi o radnji ili aktivnosti za koju prijavitelj smatra da 
nije u skladu sa etičkim kodeksom. Anonimne prijave također će se uzeti u obzir. Ako se zahtjev za 
davanjem mišljenja odnosi na mišljenje o sukladnosti djelovanja ili ponašanja Dekana s načelima i 
pravilima Etičkog kodeksa, inicijator se može obratiti Stručnom vijeću koje će većinom glasova svih 
članova odlučiti hoće li se pokrenuti postupak pred etičkim povjerenstvom . 
Članak 1 4. 
(3) Zahtjev za davanjem mišljenja mora biti određen i mora točno i precizno opisati : 
a. načelno pitanje o kojem je riječ, i/ili  
b. konkretne okolnosti slučaja i djelovanje odnosno ponašanje u sukladnosti s načelima i pravilima 
Etičkog kodeksa . 
Članak 1 5. 
(1) U povodu zahtjeva iz čl. 13. predsjednik etičkog povjerenstva sazi va sastanak povjerenstva u roku 
30 dana od primitka zahtjeva.  
(2) Povjerenstvo može od podnositelja zahtjeva zatražiti dodatna razjašnjenja i obavijesti. Ako se u 
zahtjevu traži mišljenje o konkretnom slučaju, povjerenstvo može zatražiti očitovanje i razjašnje nja 
od zainteresiranih osoba. Ako podnositelj zahtjeva traži ispitivanje etičnosti ponašanja određene 
osobe, toj se osobi mora omogućiti da se izjasni o relevantnim navodima i iznese svoje argumente.  
(3) Na sastanku povjerenstva članovi povjerenstva raspravlja ju o pitanjima koja su predmet postupka, 
zauzimaju stajalište o sadržaju mišljenja koje će dati te određuju člana povjerenstva koji će na 
temelju rasprave sastaviti pisani nacrt mišljenja.  
(4) Etičko povjerenstvo svoje mišljenje daje isključivo na temelju navo da i podataka iz zahtjeva, priloga 
uz zahtjev i dodatnih razjašnjenja i očitovanja podnositelja zahtjeva i drugih osoba. Povjerenstvo ne 
provjerava navode iz zahtjeva i očitovanja niti ima istražne ovlasti utvrđivati činjenice po vlastitoj 
inicijativi. Ako  se navodi o činjenicama iz zahtjeva i navodi o činjenicama iz očitovanja razlikuju, a o  
11 
istinitosti spornih tvrdnji ne može se zaključiti iz materijala koji je podnesen u postupku, povjerenstvo 
će tu okolnost navesti u svome mišljenju te se ograničiti na davanje stajališta o načelnom pitanju.  
(5) Ako je u zahtjevu zatraženo mišljenje o sukladnosti određenog ponašanja s izričito navedenim 
odredbama Etičkog kodeksa, etičko povjerenstvo dužno je svoje mišljenje dati o sukladnosti s tim 
odredbama, no ovlašteno je mišljenje proširiti i na sukladnost ponašanja s drugim načelima i 
pravilima Etičkog kodeksa.  
Članak 1 6. 
(1) Na temelju zahtjeva i drugih primljenih podataka Etičko povjerenstvo donosi svoje mišljenje i 
podnosi ga podnositelju zahtjeva. Primjerak mišljenja dost avlja se Stručnom i Upravnom vijeću 
Visokog učilišta.  
(2) Pri donošenju mišljenja, nastoji se postići konsenzus svih članova povjerenstva. Ako to nije moguće, 
mišljenje se donosi na temelju stajališta većine članova povjerenstva.  
(3) Mišljenje se donosi u pisanom obliku, u roku 60 dana od dana primitka zahtjeva. Ako je povjerenstvo 
bilo zatražilo dodatna razjašnjenja i obavijesti, taj se rok računa od njihova primitka, no i tada 
mišljenje mora biti dano najkasnije u roku 90 dana od primitka zahtjeva.  
(4) Ovi rokovi ne  teku za vrijeme godišnjih odmora i drugih razdoblja u kojima na Visokom učilištu nema 
aktivnosti.  
Članak 1 7. 
(1) Mišljenje povjerenstva mora sadržavati sljedeće podatke : 
a. opis zahtjeva i pitanja o kojima je povjerenstvo raspravljalo;  
b. navode o načelima i pravil ima etičkog kodeksa koje je u povodu zahtjeva povjerenstvo uzelo u 
obzir;  
c. stajalište povjerenstva o tome je li ponašanje opisano u zahtjevu u skladu s Etičkim kodeksom 
ili ne;  
d. razloge za mišljenje povjerenstva;  
e. podatak o tome je li mišljenje doneseno jedno glasno ili ne . 
(2) Ako je u mišljenju utvrđeno da određeno ponašanje nije u skladu s načelima i pravilima Etičkog 
kodeksa, mišljenje će sadržavati i preporuku stegovnom povjerenstvu za ocjenu opravdanosti 
pokretanja stegovnog postupka . 
Članak 1 8. 
(3) Mišljenja etičkih povjerenstava su javna. Dekan određuje način i mjesto njihova sustavnog 
objavljivanja.  
(4) Radi zaštite prava na privatnost, pri objavljivanju mišljenje se može skratiti ili se iz njega mogu 
ukloniti osobni podaci o osobama koje se u njemu s pominju.  
Članak 1 9. 
(5) Protiv mišljenja Etičkog povjerenstva žalba nije dopuštena . 
   
12 
8. P R I J E L A Z N E  I  Z A V R Š N E  O D R E D B E   
Članak 20. 
(1) Za tumačenje odredbi ovog Etičkog kodeksa nadležno je Etičko povjerenstvo Visokog učilišta . 
(2) Ovaj Etički kodeks primjenjuje se na sve  upisane studente , student završnih godina, nastavnike , 
suradnike i zaposlenike Visokog učilišta Algebra . 
Članak 21. 
(1) Sve odredbe koje se odnose na pitanja studiranja moraju se uskladiti s ovim Etičkim kodeksom 
najkanije 6 mjeseci od njegova donošenja . 
Člana k 22. 
(1) Ovaj Etički kodeks stupa na snagu dan nakon objave na mrežnim stranicama Visokog učilišta 
Algebra.  
(2) Stupanjem na snagu ovog Etičkog kodeksa prestaje važiti : 
Etički kodeks od 19 travnja  2021., KLASA : 602 -04/21-01/06, URBR. : 251 -321-21-03-16. 
Članak 23. 
Primjena odredbi  
(1) Odredbe ovog Etičkog kodek sa primjenjuju se dan nakon dan a objave na mrežnim stranicama  
Visoko g učilišt a Algebra . 
KLASA : 602-04/21 -01/42 
URBROJ : 251-321-21-03-04 
Datum  23. prosinca  2021  
Broj stranica : 11 