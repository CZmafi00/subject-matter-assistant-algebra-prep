VODIČ ZA 
STUDENTE   
ZA AKADEMSKU  GODINU 2023./2024.
T: 00385 1 2222 182
E: student@algebra.hr
W: www.algebra.hrUVODNA RIJEČ  2

Poštovani studenti i studentice,
dozvolite da vam na početku nove akademske godine poželim dobrodošlicu na 
Sveučilištu Algebra i da vam predstavim naše studije. Vjerujem da ćete odabirom 
jednog od studija, uz našu pomoć, zakoračiti u bolju, digitalnu budućnost.
Sadašnjost nam je donijela mnogo izazova: pandemija i potresi nažalost su 
postali dio naše svakodnevice, ali ponovno su nam dokazali da, i u najtežim 
situacijama, ljudskost i zajedništvo pokazuju put za sutra. S naše strane, dat 
ćemo sve od sebe kako bismo vam pružili maksimalnu kvalitetu bez obzira na 
način izvođenja nastave. Također, imajući na umu sve navedeno, pozivamo vas 
da nam se javite ako tijekom studija naiđete na eventualne poteškoće ili izazove. 
Povezivanje obrazovanja i gospodarstva naša je nit vodilja u kreiranju studija 
usklađenih s postojećim i budućim potrebama tržišta rada. Naši rezultati 
i stotine alumna zaposlenih u vodećim svjetskim i hrvatskim kompanijama 
pokazuju da u tome i uspijevamo. Naši studiji stručnog su karaktera, što znači 
da, uz teorijska znanja, obuhvaćaju i njihovu praktičnu primjenu. Posebno smo 
ponosni što smo ove godine uveli dva nova stručna prijediplomska studija: Razvoj 
računalnih igara i Multimedijsku produkciju, koji će vam omogućiti rad na razvoju 
inovacija, povezivanje sa stručnjacima iz prakse, ali i stjecanje novih, širih znanja 
iz različitih područja.
Isto tako, prema novom Zakonu o visokom obrazovanju i znanstvenoj djelatnosti, 
za učenike srednjih škola koji nemaju položene ispite državne mature, od ove 
akademske godine ne postoji mogućnost upisa studija razine 6, čak ni putem 
prijemnog ispita. Stoga Sveučilište Algebra, ove godine pokreće studij razine 5, 
jedini takav u Hrvatskoj – Stručni kratki studij internetskog marketinga. Stručni 
kratki studij internetskog marketinga osmišljen je kako bi svi srednjoškolci koji 
nemaju položene ispite državne mature imali mogućnost daljnjeg obrazovanja, 
što uključuje učenike trogodišnjih i četverogodišnjih strukovnih škola te učenike 
gimnazija.
Spajanjem znanja potrebnih na suvremenom tržištu rada s praktičnim vještinama 
kreiramo visoko zapošljive stručnjake budućnosti. Spomenuta znanja dodatno 
potvrđuje i međunarodna IT certifikacija, promišljeno ugrađena u nastavni 
program većine naših studija, čime je svakom završenom inženjeru računarstva, 
multimedije ili digitalnog marketinga osigurana visoka prepoznatljivost unutar 
struke. Za one koji nakon završetka diplomskog studija svoja znanja žele dalje 
nadograđivati kroz formalno obrazovanje, osigurali smo jednostavnu mogućnost 
upisa i pohađanja doktorskih studija na partnerskim sveučilištima. Diploma ima 
vrijednost kada iza nje stoji znanje i sposobnost primjenjivanja tog znanja u 
radnim okolnostima. Zbog toga, kako u nastavnim, tako i u poslovnim procesima 
nastojimo ostvariti visoku razinu kvalitete, što je potvrdila i Agencija za znanost 
i visoko obrazovanje dodijelivši nam certifikat kvalitete koji nas pozicionira kao 
trenutno najkvalitetniji stručni studij u Hrvatskoj.
Vjerujem da ste odabirom Sveučilišta Algebra donijeli dobru odluku jer nije 
svejedno kakvu karijeru birate i gdje ćete je izgraditi.
Dozvolite nam, stoga, da vas ponesemo u digitalnu budućnost. 

O Sveučilištu Algebra
Sveučilište Algebra dio je obrazovne grupe Algebra, vodećeg privatnog obrazovnog 
sustava koji je u Hrvatskoj prisutan više od 25 godina.
Od samog osnivanja, cilj nam je bio stvoriti vrhunsku visokoškolsku instituciju koja je 
svojim programom, kadrovima i nastavnim materijalima spremna odgovoriti zahtjevima 
poslodavaca i tržišta rada, kako u Hrvatskoj tako i u svijetu. Da se ne radi samo o 
neutemeljenim željama govore i rezultati akreditacije Agencije za znanost i visoko 
obrazovanje koja nas i ove godine pozicionira kao najkvalitetnij stručni studij u Hrvatskoj, 
rezultati vrednovanja kvalitete flamansko-nizozemske akreditacijske agencije NVAO te 
dobivena akreditacija za pokretanje Sveučilišta. 
Svi oni potvrđuju visoku razinu nastavnog plana i obrazovnog pristupa Sveučilišta Algebra.
Sveučilište provodi:
STRUČNI KRATKI STUDIJ – Internetski marketing  
SEDAM STRUČNIH PRIJEDIPLOMSKIH STUDIJA/SMJEROVA :
• Stručni prijediplomski studij Primijenjenog računarstva – smjer Programsko 
inženjerstvo 
 • Stručni prijediplomski studij Primijenjenog računarstva – smjer Sistemsko 
inženjerstvo
• Stručni prijediplomski studij razvoja računalnih igara
• Stručni prijediplomski studij multimedijske produkcije
• Stručni prijediplomski studij digitalnog marketinga
• Stručni prijediplomski studij oblikovanja tržišnih komunikacija – smjer Dizajn 
• Stručni prijediplomski studij oblikovanja tržišnih komunikacija – smjer 3D dizajn
OSAM STRUČNIH DIPLOMSKIH STUDIJA/SMJEROVA:
• Stručni diplomski studij Primijenjenog računarstva – smjer Programsko inženjerstvo
• Stručni diplomski studij Primijenjenog računarstva – smjer Sistemsko inženjerstvo
• Stručni diplomski studij Primijenjenog računarstva – Podatkovni smjer 
• Stručni diplomski studij Primijenjenog računarstva – smjer Razvoj računalnih igara
• Združeni stručni diplomski studij Računarstva – Internet stvari i umjetna 
inteligencija, u suradnji s EPITECH-om, Francuska
• Stručni diplomski studij Digitalnog marketinga 
• Stručni diplomski studij Kreativnog upravljanja dizajnom i komunikacijama
• e-Leadership MBA  
Nastavni planovi svih studija potpuno su usklađeni s ECTS bodovnim sustavom (Bolonjska 
deklaracija) te predstavljaju dio službenog sustava visokog obrazovanja u RH, za što je 
Ministarstvo znanosti, obrazovanja i sporta Visokom učilištu Algebra izdalo više dopusnica.
Sveučilište Algebra potpisalo je Ugovor o partnerstvu s Goldsmiths, University of London 
u siječnju 2022. Zahvaljujući sklapanju ovog partnerstva Sveučilište Algebra studentima 
omogućuje studij na engleskom jeziku na stručnim prijediplomskim i diplomskim studijima u 
područjima računarstva, dizajna i menadžmenta, koje je akreditirao Goldsmiths, sastavnica 
Sveučilišta u Londonu. Završetkom jednog od ovih akreditiranih programa studenti će dobiti 
dvije diplome: onu Sveučilišta Algebra i onu Goldsmiths, University of London. 
Algebra studentima podatkovne znanosti omogućuje hibridni diplomski program s uključenim 
MITx MicroMasters sadržajima. Studenti koji završe diplomski studij podatkovne znanosti po 
ovom programu dobit će, osim diplome Sveučilišta Algebra, i MIT-jev certifikat o završenom 
MITx MicroMasters programu statistike i podatkovne znanosti, a studentima koji već imaju 
ovaj certifikat, priznat će se dio ECTS-a. 
Sveučilište Algebra danas zapošljava više od 100 nastavnika i stručnih suradnika iz akademske 
zajednice i gospodarstva te, sukladno dobivenim ocjenama kvalitete u procesu provjere 
sustava osiguravanja kvalitete i redovite reakreditacije provedene od strane Agencije za 
znanosti i visoko obrazovanje u 2018. i 2019.,  predstavlja najkvalitetniji studij u Republici 
Hrvatskoj.

Snalaženje u  prostoru
Nastava se odvija u dvoranama, predavaonicama i kabinetima 
opremljenima potrebnom opremom za sve studijske smjerove. Prostor 
Sveučilišta prilagođen je pristupu za osobe s invaliditetom.
Dvorane su označene imenima velikih hrvatskih i svjetskih inovatora i 
pionira tehnološkog napretka (Nikola Tesla, Ruđer Bošković, Faust Vrančić, 
Eduard Slavoljub Penkala, Steve Jobs, Ivan Picelj, Ivan Lupis, Slavko 
Krajcar, Ada Lovelace, Ivan Vučetić, Galielo Galilei), dok su predavaonice 
označene kombinacijom slova, koja označavaju etažu, i rednog broja (A1, 
A2, C1, C2, itd.).
Za sve informacije, upise, predavanje molbi, rješavanje statusa studija te 
ostala studentska pitanja, na raspolaganju Vam je Studentska referada, 
smještena u prizemlju zgrade.
Studentima su na A razini zgrade na raspolaganju knjižnica s čitaonicom 
i Innovation Lab Slavko Krajcar. Za druženje, osvježenje i odmor između 
predavanja na raspolaganju vam je nekoliko prostranih lounge prostora, 
prostor s aparatima za tople i hladne napitke te „snack“ aparatima na A 
razini, i Družiona na F razini. Družioni možete pristupiti X-icom, a prostor 
je predviđen za druženje te konzumaciju hrane i pića. Svim prostorima 
možete pristupiti i u njima boraviti u radno vrijeme kampusa. U blizini 
kampusa, na Tekstilno-tehnološkom fakultetu (Prilaz baruna Filipovića 
28a), svakim radnim danom od 8 do 14:30 sati otvoren je restoran SC-a 
na kojem je, osim uobičajene ponude, dostupan i jedan meni (topli obrok 
s prilozima). Restoran je od kampusa udaljena 500 metara, pa svakako 
posjetite ovu lokaciju.

Pravo na prehranu
Uvjeti prema kojima se ostvaruje pravo na subvencioniranu prehranu 
propisani su Pravilnikom o uvjetima i načinu ostvarivanja prava na pokriće 
troškova prehrane studenata. Pravilnik možete pronaći na službenim 
stranicama Ministarstva znanosti, obrazovanja i sporta. Detaljne 
informacije objavljene su na poveznici  
https://gov.hr/hr/subvencionirana-prehrana/1066
Razina
prava
Kome se dodjeljuje Osnova za stjecanje prava
0 • Izvanredni studenti
• Studenti koji studiraju uz rad
• Studenti poslijediplomskih studija
• Strani državljani izvan EU (koji nisu 
stipendisti MZO-a)
1 • Redoviti studenti studija sa stalnim 
mjestom prebivališta u županiji u 
kojoj je sjedište sveučilišta• Redovit upis u tekuću akademsku 
godinu
2 • Redoviti studenti s mjestom 
prebivališta izvan županije u kojoj je 
studij
• Studenti obuhvaćenim posebnim 
odlukama MZO-a
• Strani državljani u programima 
međunarodne razmjene Erasmus i 
CEEPUS• Osobna iskaznica
• Zavedena mobilnost stranih 
studenata od strane sveučilišta
2.5 • Redoviti studenti smješteni u 
studentskom domu koji ne pruža 
uslugu prehrane
• Studenti s izrazito niskim socijalnim 
statusom na temelju odobrenja 
MZO-a
• Vrhunski sportaš s prebivalištem 
izvan mjesta studiranja• Potvrdu SC-a o smještaju u domu
• Potvrda MZO-a o izrazito slabom 
imovinskom stanju upućena 
CAP-u
• Rješenje o kategorizaciji sportaša 
Hrvatskog olimpijskog odbora 
(kategorija I – III) te osobna 
iskaznica

Postepeno polaganje kolegija putem međuispita najbolji je put 
do uspjeha. Iskoristite tu mogućnost i ne ostavljajte sve za kraj 
semestra. Nositelji svakog kolegija uputit će vas u mogućnosti 
polaganja kolegija u dijelovima.
Sveučilište Algebra zadržava pravo izmjene akademskog kalendara.  
Aktualni kalendar je dostupan na: www.algebra.hr/sveuciliste/studenti-
alumni-i-karijere/kalendar-nastave-sveuciliste/Struktura studija

Kalendar za akademsku godinu 2023./2024.
Tijek studijske godine
Akademska godina sastoji se od dva semestra. Krajem rujna ili početkom 
listopada počinje tzv. zimski semestar, a ljetni semestar počinje nakon 
zimskog ispitnog roka u veljači. Svaki semestar sastoji se od 15 tjedana 
nastave i ukupno 4 tjedana ispitnih rokova. Nakon osmog tjedna nastave u 
svakom semestru očekuju vas prvi međuispiti koji traju jedan tjedan. Nakon 
petnaestog tjedna nastave slijede drugi međuispitni rok i popravni rokovi. 
Prije kraja studijske godine očekuje vas i jesenski ispitni rok koji traje dva 
tjedna. Detaljnije informacije o rokovima za međuispite i ispite možete pronaći 
u nastavku ovog Vodiča. 
Točne informacije o tjednima u kojima se održava nastava, tjednima u kojima se 
održavaju međuispiti i ispiti, kao i o praznicima, blagdanima i neradnim danima, 
mogu se vidjeti u akademskom kalendaru.

Mogli bismo reći: „Ako nema na Infoeduci, nije se dogodilo!
“Ako upisujete višu godinu uz istovremeno ponavljanje kolegija s 
niže godine, moguće je preklapanje rasporeda predavanja ili vježbi. 
Ako, na vlastiti zahtjev, upisujete istovremeno kolegije s različitih 
studijskih godina, svjesno prihvaćate tu mogućnost.

Što trebam znati kao student Sveučilišta Algebra
Infoeduka – digitalna referada ili digitalna oglasna ploča
Digitalna referada Infoeduka je digitalna oglasna ploča na kojoj su dostupne 
sve potrebne informacije, personalizirani raspored, nastavni materijali, 
službeni dokumenti, informacije o broju bodova po predmetu i ishodu učenja, 
informacije o plaćanjima, razne obavijesti o promjenama, novostima i 
slično. Infoeduka ti omogućuje da sve potrebne informacije imaš na jednom 
mjestu i da im možeš pristupiti s bilo koje lokacije. Ujedno, ima svrhu olakšati 
studiranje, smanjiti administraciju i poboljšati organizaciju procesa studiranja.  
Pomoću Infoeduke možeš pratiti informacije i obavljati većinu radnji vezanih 
uz studiranje:
 •pratiti obavijesti važne za studiranje
 •pratiti personalizirani raspored predavanja
 •pratiti vlastitu prisutnost na nastavi
 •doći do repozitorija nastavnih materijala
 •pratiti financijska zaduženja
 •prijavljivati i odjavljivati ispite
 •pregledavati ocjene ispita
 •pregledavati kalendar nastave i raspored ispitnih rokova
 •upisivati i testirati semestar ili godinu
 •pregledavati stanje skupljenih bodova unutar kolegija
 •pristupati e-learning sadržajima
 •pristupati on-line servisima (forum, webmail)
 •pristupati e-knjižnici
 •tražiti izdavanje potvrda
 •kontrolirati i podešavati primanje poruka o događajima važnima za studij 
 •prijaviti završni rad…Studentski status
Studentski status stječe se upisom na Sveučilište, a gubi se završetkom studija, 
kada se student ispiše sa Sveučilišta, ili kada iz nekih drugih razloga prekine 
studij.
Potvrde o statusu studenta dostupne su iz sustava e-Građani, pa se po potvrde 
više ne mora dolaziti osobno u referadu. Usluga pod nazivom E-zapis o statusu 
studenta dostupna je svim studentima i besplatna je. Potvrda sadrži osnovne 
matične podatke o studentu, njegovo matično Sveučilište, razinu studija (stručni 
prijediplomski, stručni diplomski, integrirani studij i sl.), podatke o vrsti studija 
(stručni ili sveučilišni), kao i akademsku godinu u koju je student upisan. 
Sve što trebate napraviti je prijaviti se sa svojim AAI@EduHr identitetom 
(korisnički podaci za Infoeduku), s kojim se ulogirate u sustav i jednostavno 
isprintate potvrdu o studentskom statusu u PDF formatu. 
Upute za e-potvrdu objavljene su u Infoeduci (izbornik „Obrasci“).
Koji su uvjeti za upis više godine studija?
Uvjeti za upis više godine studija jednaki su za redovne i za izvanredne 
studente, a opisani su u nastavku. 
Za upis druge godine potrebno je položiti kolegije prve godine. Na zahtjev 
studenta moguće je upisati drugu godinu ukoliko su položeni kolegiji prve 
godine u vrijednosti najmanje 40 ECTS bodova. 
Za upis treće godine potrebno je položiti kolegije prve i druge godine. Na 
zahtjev studenta moguće je upisati treću godinu ukoliko su položeni svi 
kolegiji prve godine i ukoliko su položeni kolegiji druge godine u vrijednosti 
najmanje 40 ECTS bodova. 
Za upis apsolventske godine potrebno je imati položene sve kolegije studija, a 
upis je moguć i ukoliko ste položili kolegiji treće godine u vrijednosti minimalno 
40 ECTS bodova, s time da također moraju biti položeni svi kolegiji prve i 
druge godine.
Stanje ECTS bodova provjerava se u rujnu prilikom upisnog roka. Prema broju 
ECTS bodova određuje se koju studijsku godinu upisujete, odnosno jeste li stekli 
uvjete za upis više godine ili ponovno upisujete istu studijsku godinu.
Sve kolegije koje niste položili, a od njihova upisa je prošlo 12 mjeseci, potrebno 
je upisati ponovo da biste ih mogli položiti.

U Infoeduku se prijavljujete pristupnim podacima koje ste dobili prilikom upisa, 
na linku https://student.racunarstvo.hr/pretinac/main.php .  
Link na Infoeduku također je dostupan i s lijeve strane svake od naših web 
stranica.

Kako biste položili kolegij, potrebno je položiti svaki ishod učenja, 
odnosno steći minimalno 50% mogućih bodova predviđenih za taj 
ishod učenja. To znači da ste ujedno položili i skup ishoda učenja.

Ako niste položili sve kolegije niže godine, odnosno prenosite ih u 
sljedeću akademsku godinu, vodite računa o sljedećem: bolje je 
položiti sve kolegije zimskog semestra, pa u višu godinu prenijeti 
kolegije ljetnog semestra, obzirom da se kolegiji ljetnog semestra 
još mogu polagati u veljači (12 mjeseci od njihova upisa). Ako u 
tom roku (do veljače sljedeće godine) uspijete položiti kolegije 
iz ljetnog semestra, ne morate ih ponovo upisivati i ne morate 
ponovo plaćati njihov upis.

Što je status semestra?
Za upis svakog semestra u Infoeduci ispunjavate i predajete Upisni list u kojem 
se definiraju kolegiji koje ćete pohađati i status upisanog semestra. Semestar 
možete upisati u sljedećim statusima:
 •Upisan – ako prvi put upisujete semestar (godinu);
 •Ponovni upis – ako u prethodnoj godini niste stekli dovoljno ECTS 
bodova za upis više godine, ponovno upisujete isti semestar (godinu); 
Mirovanje obveza moguće je za vrijeme služenja vojnog roka, trudnoće i do godine 
dana starosti djeteta, dulje bolesti te u sličnim opravdanim slučajevima. Za 
vrijeme mirovanja miruju prava i obveze te u tom razdoblju student ne ostvaruje 
pravo na subvencionirane troškove stanovanja u studentskim domovima, 
pravo na pokriće troškova prehrane, pokriće troškova prijevoza, niti pravo na 
dodjelu državnih stipendija. Također, prema mišljenju Ministarstva, ako student 
iz opravdanih razloga nije u mogućnosti izvršavati obveze studija, tada nije u 
mogućnosti niti obavljati studentske poslove temeljem studentskih ugovora. U 
godini u kojoj je upisano mirovanje obveza studija, studentima se obustavljaju 
sva prava iz studentskog standarda, izuzev prava na zdravstveno osiguranje. 
Studenti upisuju viši semestar dva puta u akademskoj godini – u rujnu i u veljači. 
Također, zahtjev za ispis sa studija potrebno je predati preko alata Upisni list 
u Infoeduci
`
Konkretno definirane ishode učenja i metode provjere njihove usvojenosti za 
svaki kolegij možete pronaći u Uputama za pohađanje i polaganje kolegija. Upute 
se objavljuju u repozitoriju nastavnih materijala za svaki kolegij posebno.

Što su ishodi učenja?
Ishodi učenja su tvrdnje koje opisuju što student treba znati, razumjeti i moći 
napraviti nakon što je uspješno završio proces učenja u sklopu određenog 
kolegija. Ishodi učenja tematski su povezani u skupove ishoda učenja. 
Za svaki kolegij nositelj kolegija definira 2 do 5 skupova ishoda učenja.

Što je X-ica i čemu služi?
Studentska iskaznica ili popularna X-ica je identifikacijski dokument kojim 
dokazuješ studentski status (indeks već nekoliko godina više nije obvezna 
isprava kojom se dokazuje status studenta u Hrvatskoj, pa tako ni na Sveučilištu  
Algebra). Iksica je aktivna od listopada tekuće do listopada iduće godine, osim 
u slučaju prestanka studentskog statusa. 
Ako imate status redovnog studenta možete ostvariti pravo na besplatno 
zdravstveno osiguranje, dopunsko zdravstveno osiguranje, subvenciju prehrane 
i smještaja u studentskom domu, pravo na rad preko studentskog ugovora 
(Student servis), subvenciju prijevoza (ZET, autobus, itd.), te na razne druge 
pogodnosti poput popusta na ulaznice za kazalište i sl. Izvanredni studenti 
nemaju pravo na navedene državne subvencije.

ECTS bodovi i ishodi učenja
Kako je već ranije istaknuto, nastavni planovi svih studija potpuno su usklađeni 
s ECTS bodovnim sustavom (Bolonjska deklaracija), a svaki predmet definiran 
je kroz ishode učenja. 
Što su to ECTS bodovi?
ECTS bodovi (European Credit Transfer System) vezani su uz bolonjski sustav 
studiranja i označavaju opterećenje koje se od Vas očekuje prilikom izvršavanja 
svih obaveza vezanih uz određeni kolegij. Definirani su očekivanim brojem sati 
koje će prosječni student utrošiti u učenje, vježbanje izradu radova i seminara 
kako bi položio određeni kolegij. Jedan ECTS bod označava 25 – 30 sati rada. 
Svaki kolegij nosi određeni broj ECTS bodova. Tijekom jednog semestra, ako ste 
uspješno izvršili sve obveze i položili ispite, skupit ćete 30 ECTS-a, a na jednoj 
godini 60 ECTS-a. Stručni prijediplomski studij u trajanju od tri godine nosi 180 
ECTS bodova, dok stručni diplomski studij u trajanju od dvije godine nosi 120 
ECTS bodova.

Studenti koji ne zadovolje minimalnu prisutnost na nastavi ili ne 
ispune neku od drugih obveza propisanih Uputom za pohađanje 
i polaganje kolegija, ne mogu dobiti digitalni potpis nastavnika 
unutar pojedinog kolegija, zbog čega nije moguće izaći na ispit i 
položiti kolegij, što znači da je kolegij potrebno ponovo upisati.
Redovni i izvanredni studeni Sveučilišta Algebra dolaznost na 
nastavu evidentiraju putem studentske iskaznice, tj. X-icom.
Videokonferencijom možete pratiti predavanja i one vježbe za 
koje nastavnik procijeni da ih ima smisla prenositi 

Ako dobijete obavijest da ste upućeni na dodatnu nastavu, 
iskoristite je jer vam je to dodatna besplatna vježba i prilika 
da pohvatate ono što niste uspjeli na redovnoj nastavi! Time 
povećavate šanse za uspješno polaganje kolegija.Potrudite se oko domaćih zadaća, bliceva i ostalih zadataka jer 
vas i ti „sitni“ bodovi mogu „izvući“ ako ste na granici bodova za 
polaganje pojedinog ishoda učenja!
U vrijeme održavanja međuispita nema nastave.

Nastava je organizirana sukladno Odluci o kalendaru nastave za akademsku 
godinu, a temeljem te odluke definira se detaljni raspored nastave. Taj raspored 
u svakom je trenutku dostupan unutar Infoeduka sustava digitalne referade. 
Raspored vam je dostupan i u mobilnoj verziji aplikacije Infoeduka.
Upute za pristupanje videokonferenciji objavljene su u obavijestima na Infoeduci.
Videokonoferencijsko praćenje nastave ne evidentira se kao dolaznost na 
nastavu, već služi kao pomoć studentima u situacijama kada nisu u mogućnosti 
sudjelovati u nastavi. 

Zašto je važna prisutnost na nastavi?
Redovito pohađanje predavanja i vježbi je obavezno i uvjet je za dobivanje 
potpisa iz kolegija. Bez potpisa ne možete pristupiti ispitima i time zapravo 
automatski „padate“ kolegij. 
Studenti i studentice su obvezni biti fizički prisutni (prisustvovati) na najmanje 
50% predavanja te na najmanje 60% vježbi ili seminarske nastave unutar svakog 
kolegija.
 •Ako se nastava izvodi integrirano (npr. modularna 
nastava na MBA programu), obvezna je prisutnost 
na nastavi od najmanje 60% nastavnih sati. 
Dodatna nastava studentima se ne naplaćuje te predstavlja potporu učenju.

Što je dodatna nastava?
Dodatna nastava je oblik pomoći studentima koji, iz bilo kojeg razloga, ne 
uspijevaju polagati ishode učenja prema planu, odnosno imaju poteškoće u 
svladavanju gradiva (zbog slabijeg predznanja, izostanka s nastave zbog duže 
bolesti, ili bilo kojeg drugog razloga). Dodatna nastava u pravilu se (temeljem 
rezultata prethodnih generacija) organizira iz složenijih kolegija koji uključuju i 
rješavanje konkretnih teorijskih ili praktičnih zadataka.

Polaganje ispita
Konačni cilj obrazovnog procesa je osposobljavanje studenata za obavljanje 
određenih poslova. Osposobljavanje se ostvaruje kroz stjecanje znanja i vještina, 
definiranih skupovima ishoda učenja i ishodima učenja. Položen ispit je dokaz 
da je student svladao definirane ishode učenja, dakle da je stekao određena 
znanja i vještine.

Kako ćete položiti ispit?
Ishodi učenja na svakom kolegiju provjeravaju se raznim metodama i svaka 
metoda provjere donosi određen broj bodova, no na svakom kolegiju se može 
osvojiti najviše 100 bodova. 
Bodovi se zaokružuju na dvije decimale (to nisu ECTS bodovi).
Bodove u kolegiju skupljate kroz nekoliko metoda provjere usvojenosti ishoda 
učenja: prvi međuispit, drugi međuispit, blic testovi, domaće zadaće, usmeni 
ispit, a u nekim kolegijima mogu se pojaviti i seminarski radovi, školske zadaće, 
projektni zadaci, praktični radovi, vježbe i sl. To je posebno definirano za svaki 
kolegij te svaki nastavnik na uvodnom predavanju svojeg kolegija upućuje 
studente u obveze koje je potrebno ispuniti.

Održavanje i pohađanje nastave
Što su to međuispiti i kako su organizirani?
Međuispiti vam omogućuju polaganje kolegija postepeno, u dijelovima. U 
semestru će za svaki kolegij biti organizirana dva međuispita. 
Svaki međuispit pokriva određeni broj skupova ishoda učenja, a nastavnik će na 
početku nastave jasno definirati koje točno skupove ishoda učenja pokriva koji 
međuispit. Osim toga, u samom ispitnom materijalu bit će vidljivo koja pitanja i 
zadaci se odnose na koji skup ishoda učenja i konkretan ishod učenja. 
Prvi međuispiti očekuju vas nakon osmog tjedna nastave i raspoređeni su 
tijekom jednog tjedna. Oni pokrivaju skupove ishoda učenja obrađene tijekom 
tih osam tjedana nastave. 
Drugi međuispiti bit će organizirani nakon završetka semestra i to je zapravo 
početak zimskog i ljetnog ispitnog roka. Na drugom međuispitu ćete prvo pisati 
zadatke koji se odnose na skupove ishode učenja obrađene u drugoj polovici 
semestra (nakon prvog međuispita), a nakon toga možete ispravljati sve ranije 
skupove ishoda koje niste uspjeli položiti ili ih želite popravljati. Prijava drugog 
međuispita broji se kao prvi izlazak na ispit.

Student je položio ispit kada je istovremeno položio sve ishode 
učenja (na svakom ishodu ima minimalno 50% mogućih bodova) i 
ima ukupno 50,01 bod ili više na kolegiju.Sve relevantne informacije o ispitima nalaze se u dokumentu 
Odluka o pravilima provođenja ispita na Visokom učilištu Algebra, 
koja je objavljena na web stranicama u izborniku „O nama“– 
„Dokumenti“. Pročitajte dokument, kako biste se adekvatno 
pripremili za ispite.

Raspored ispita (dan, vrijeme i dvorana) objavljuju se u Infoeduci. 
Pratite rokove i na vrijeme prijavite ispite!

Student ima pravo odbiti ocjenu te ponovo polagati cjelokupni ili 
samo dio ispita kako bi povećao broj bodova i ocjenu. No, ukoliko 
ste odbili ocjenu smatra se da ste na tom roku prihvatili ocjenu 
nedovoljan i odbijenu ocjenu nije moguće naknadno „vratiti“.

Ispitni rokovi 
Tijekom studijske godine imat ćete tri ispitna roka, a termini predviđeni za ispitne 
rokove definirani su kalendarom nastave:
Zimski ispitni rok:
 •održava se nakon završetka zimskog semestra (u veljači)
 •organizirana su 2 ispitna roka za kolegije iz zimskog 
i 1 ispitni rok za kolegije iz ljetnog semestra
Ljetni ispitni rok:
 •održava se nakon završetka ljetnog semestra (u lipnju i srpnju)
 •organizirana su 2 ispitna roka za kolegije iz ljetnog i 
1 ispitni rok za kolegije iz zimskog semestra
Jesenski ispitni rok:
 •održava se nakon ljetnih praznika (u  rujnu)
 •organiziran je 1 ispitni rok za kolegije zimskog semestra 
i 1 ispitni rok za kolegije ljetnog semestra
Nakon što kroz blic testove, zadaće, seminarske radove i pismene ispite uspješno 
položite sve skupove ishoda učenja kolegija (na svakom ishodu trebate ostvariti 
minimalno 50% mogućih bodova), možete pristupiti usmenom ispitu (ukoliko je 
usmeni ispit predviđen na tom kolegiju). Ako uspješno položite i usmeni ispit te 
ukupno imate najmanje 50,01 bod, nastavnik definira konačnu ocjenu iz kolegija 
i tada se kolegij smatra položenim. Ocjena i pripadajući broj ECTS bodovi za 
kolegij unosi se u Infoeduku.

Kako se prijavljuju i odjavljuju međuispiti i ispiti?
Studenti su dužni prijaviti ispite najkasnije 3 (tri) dana prije zakazanog ispita (tri 
dana ranije, do 23.59) i odjaviti ispit do roka odjave definiranog u Infoeduci za 
svaki termin zasebno. Iznimno, zbog zahtjevnije organizacije završnih praktičnih 
ispita, studenti mogu prijaviti završni praktični ispit najkasnije 7 (sedam) dana 
prije termina ispita te odjaviti do roka za odjavu definiranog u Infoeduki.
Prilikom prijave ili odjave ispita studenti automatski dobivaju potvrdu o izvršenoj 
radnji. Čuvajte potvrdu kako biste je mogli predočiti u slučaju tehničkih 
poteškoća. Studenti koji ispit nisu prijavili na vrijeme ne mogu pristupiti ispitu, 
niti im se mogu priznati postignuti rezultati. Ako student nije odjavio ispit na 
vrijeme i nije pristupio ispitu, ili je bio spriječen položiti ispit, može podnijeti pisani 
zahtjev za odjavu prijave ispita u slučaju iznimnih okolnosti propisanih Odlukom 
o kategorijama prihvatljivih i neprihvatljivih okolnosti.

Ispite nije moguće prijaviti te na njih nije moguće pristupiti u slučaju da imate 
nepodmirena financijska dugovanja. Obzirom da se uplate evidentiraju tek 
nakon proknjiženja, studentima koji su prijavili ispit, a u međuvremenu im je zbog 
neizvršenih financijskih obveza onemogućen pristup ispitu, omogućen je izlazak 
na ispit ukoliko su u međuvremenu podmirili dugovanje.
U tom slučaju, student se mora osobno javiti u studentsku referadu i donijeti 
potvrdu o uplati dugovanja, nakon čega će dobiti potvrdu da može pristupiti 
ispitu. Tu je potvrdu dužan predati čuvarima na ispitu. 
VAŽNO : 
 •ovu mogućnost mogu realizirati isključivo 
studenti koji su na vrijeme prijavili ispit
 •potvrdu je moguće dobiti isključivo tijekom 
radnog vremena studentske referade 
 •potvrdu o uplati student mora osobno donijeti u studentsku referadu
 •potvrde o uplati koje će biti poslane mailom neće se uzimati u obzir
Ovaj se postupak ne odnosi na studente koji ispit nisu mogli prijaviti zbog 
neizvršenih financijskih obveza, nego isključivo na studente koji su ispit prijavili 
na vrijeme. 
Studenti koji nisu na vrijeme podmirili financijske obveze nemaju mogućnost 
prijave i polaganja ispita.

Kada student nije položio ispit?
Smatra se da ispit niste položili ako:
 •niste zadovoljili na bilo kojem dijelu ispita,
 •ste ispit prijavili, ali za vrijeme predmetnog ispitnog roka niste pristupili 
pismenom ili usmenom ispitu sukladno objavljenom rasporedu ispitnog roka
 •ste odbili ponuđenu ocjenu predmetnog nastavnika na usmenom ispitu, 
odnosno upisu ocjene.

Dodatni izlazak na ispit većini studenata nije niti potreban. Kroz 
međuispit i tri izlaska na ispit možete bez problema položiti 
kolegij ako redovno radite i učite!Ako popravljate neki ishod učenja koji ste već položili, u Infoeduku 
se upisuju bodovi s tog popravka, bez obzira jeste li napisali bolje 
ili lošije nego prvi puta. To znači da je za vrijeme „popravljanja“ 
već položenog ishoda učenja isti moguće i pasti.

Ako ste ispit prijavili i odlučili da ipak nećete izlaziti, pazite da ga 
na vrijeme odjavite jer će se to inače evidentirati kao da ste bili 
na ispitu i niste položili! U protivnom ćete uzalud „potrošiti“ jedan 
izlazak na ispit.

Vjerujte u svoje, a ne u tuđe znanje! Sveučilište Algebra promiče 
akademsku čestitost.

Što je dodatni, četvrti izlazak na ispit?
Studenti kojima nije istekao rok od 12 mjeseci od dana upisa kolegija, a isti nisu 
uspjeli položiti u tri redovna izlaska na ispit, mogu iskoristiti samo i isključivo 
još jedan dodatni izlazak na ispit za polaganje kolegija. Trošak prva tri redovna 
izlaska na ispit uključen je u cijenu školarine, dok se četvrti, dodatni izlazak na 
ispit plaća prema cijeni određenoj aktualnom Odlukom o naknadama troškova. 
Student na dodatnom izlasku na ispit pristupa pod istim uvjetima kao i na 
redovnim izlascima na ispit te ga polaže pod istim uvjetima. Ukoliko student niti 
na četvrtom izlasku ne položi kolegij, može taj kolegij ponovo upisati i platiti.

U kojem se roku od upisa može polagati kolegij?
Svaki upisani kolegij vrijedi 12 mjeseci od upisa i u tom periodu se od vas očekuje 
da izvršite sve obveze vezane uz kolegij i položite sve ishode učenja, čime ćete 
položiti i kolegij. Ukoliko prođe 12 mjeseci, a vi niste položili kolegij, možete ga 
ponovno upisati, odnosno ponavljati. Osim što to zahtijeva dodatni vremenski 
angažman, predstavlja i dodatno financijsko opterećenje.

Kako i kada se polažu certifikati?
Polaganje certifikacijskih ispita koji su uključeni u cijenu školarine nije obavezno, 
a besplatno polaganje ovih ispita omogućeno je samo studentima koji zadovolje 
objavljene pred-certifikacijske uvjete. To znači da morate prethodno položiti 
ispit iz predmetnog kolegija ili ostvariti propisani broj bodova unutar sustava 
za pripremu certifikacijskih ispita.
U slučaju pada na certifikacijskom ispitu imat ćete mogućnost ponovnog 
polaganja istog ispita, ali uz plaćanje troškova ispita prema važećem cjeniku 
certifikacijske institucije koja je nositelj ispitnog postupka. 
Certifikacijski ispiti polažu se unutar perioda ispitnih rokova prema unaprijed 
utvrđenom rasporedu, ali nisu vezani uz ispite na kraju kolegija. Certifikacijski 
ispiti ne zamjenjuju ispite na kraju svakog kolegija. Student u pravilu polaže 
certifikacijski ispit iz pojedinog područja tek nakon što je uspješno položio 
odgovarajući ispit na kraju kolegija. 
Pravo na polaganje certifikacijskih ispita uračunatih u cijenu studija vrijedi 
najdulje 12 mjeseci nakon što uspješno završite studij, odnosno s datumom 
ispisa isteka studentskih prava zbog ispisa sa studija ili po nekoj drugoj osnovni.
Aktualni popis dostupnih certifikata možete pronaći na www.algebra.hr/
sveuciliste/referada/ , a sve potrebne informacije možete dobiti putem kontakata 
objavljenih na kraju ovog Vodiča. 

Što ako želim popravljati neki ishod učenja?
Ako ste na prvom međuispitu uspjeli položiti neki ishod učenja (ili više njih), a 
niste zadovoljni brojem bodova koji ste na njemu postigli, možete popravljati 
rezultat. Popravljanje je moguće na drugom međuispitu i na daljnjim rokovima.

Koliko puta se može polagati ispit?
Svaki ispit može se polagati najviše četiri puta, u tri redovna izlaska te dodatni, 
četvrti izlazak na ispit. Prijava drugog međuispita računa se kao prvi izlazak na 
ispit (predrok).

Što ako repisujem na ispitu?
Od studenta se očekuje da sudjeluje u nastavi, piše domaće zadaće, polaže 
međuispite, ispite i dr. Svaka navedena aktivnost mora biti obavljena samostalno 
(osim ako nije drugačije definirano). 
Prepisivanje od drugog studenta u bilo kojem obliku (ispit, seminarski rad, zadaća 
i sl.) smatra se lakšim stegovnim prijestupom. Dakle, ako prepisujete na ispitu, 
bit ćete udaljeni iz učionice, iz svakog ishoda učenja bit će vam dodijeljeno 0 
bodova te ćete biti prijavljeni stegovnom povjerenstvu koje izriče odgovarajuću 
stegovnu mjeru protiv vas, ali u pravilu i protiv studenta od kojeg ste prepisivali. 
Postupak je isti i ako ste prepisali zadaću, seminarski rad, ako ste prepisivali 
završni rad i slično. 
No, slučaj ponovnog prepisivanja, nakon već izrečene stegovne mjere, smatra 
se težim stegovnim prijestupom te se izriču strože mjere prema Pravilniku o 
stegovnoj i materijalnoj odgovornosti studenata, nastavnog i nenastavnog 
osoblja Sveučilišta Algebra. Takve mjere upisuju se u dopunsku ispravu diplomi 
i trajno vas prate u nastavku karijere. 

Ako ponavljate drugu godinu i imate bilo koji nepoloženi kolegij s 
prve godine, ne možete upisati nijedan kolegij s treće godine!

Iako se ovo studentima čini kao „zgodna“ mogućnost, 
nepohađanje nastave (makar i imali potpis) prilikom ponavljanja 
kolegija nikako ne preporučamo. Ako kolegij niste uspjeli položiti 
nakon što ste prošli kroz predavanja i vježbe, sigurno će ga 
biti teže položiti bez ponovnog pohađanja nastave. Zbog toga 
studentima preporučamo ponovno odslušati svu nastavu!U slučaju da u istoj akademskoj godini imate upisane kolegije s dvije različite 
studijske godine (npr. ponavljate dio kolegija s druge godine i imate upisano 
nekoliko kolegija s treće godine), moguće je preklapanje rasporeda predavanja ili 
vježbi, te ispitnih termina. Odlučite li se na takav korak, upisati kolegije s različitih 
studijskih godina, podnoseći upisni list morate potvrditi da prihvaćate takvu 
mogućnost te da ste svjesni da to može dovesti do izazova u organizaciji vašeg 
vremena i obaveza na pojedinom kolegiju. U toj situaciji, Algebra nema obavezu 
osigurati vam da se kolegiji ne preklapaju, ali ćemo to rado omogućiti, ako će 
za to postojati mogućnosti.

Što ako na usmenom ispitu ne položim ili odbijem ocjenu?
Ako ne usmenom ispitu temeljem (ne)znanja dobijete ocjenu nedovoljan ili niste 
zadovoljni ponuđenom ocjenom, na nekom od sljedećih rokova možete ponovno 
prijaviti ispit na uobičajen način te polagati samo usmeni dio ispita (naravno, ako 
ste zadovoljni ostvarenim bodovima po ishodima učenja na pismenim ispitima 
koje ste već stekli ranije).

Što ako želim promijeniti smjer ili studij?
Ako želite mijenjati smjer, odnosno studij, najbolje je to učiniti čim ranije, na 
prvoj godini preddiplomskog studija, jer ćete tako imati najmanju razliku ispita. 
Promjenu studija možete tražiti na početku akademske godine (u rujnu), dok 
promjenu smjera možete zatražiti i prilikom upisa novog semestra (u rujnu ili u 
veljači). Sve zahtjeve rješavate u Infoeduci preko alata Upisni list

Što ako imam položeno većinu ishoda, mogu li pristupiti usmenom ispitu?
Usmenom ispitu možete pristupiti tek kad su vam svi ishodi „zeleni“, odnosno 
kad na svim ishodima imate minimalno 50% mogućih bodova – svi ishodi moraju 
biti položeni.

Što ako ponavljam godinu?
Ako ne steknete dovoljan broj bodova za upis više godine studija (minimalno 40 
ECTS-a), možete upisati ponavljanje godine. Kod ponavljanja godine upisujete 
sve kolegije s prethodnih godina koje niste položili i pri tome plaćate školarinu 
u iznosu odgovarajućem broju kolegija (ECTS bodova) koje morate ponavljati. 
Pri tome, ako ste ostvarili između 25 i 39 ECTS bodova, imate pravo na vlastiti 
zahtjev, uz kolegije koje ponavljate, upisati najviše šest (po tri u svakom 
semestru) kolegija s više godine.

Što ako ponavljam kolegij, a imam potpis iz prethodne godine?
Ako ponavljate kolegij u kojem ste u prethodnoj godini imali potpis, možete 
zatražiti priznavanje ranije stečenog potpisa. Priznavanje potpisa obvezno je 
tražiti prilikom predaje digitalnog upisnog lista putem alata Upisni list u Infoeduci. 
Priznavanje je moguće ostvariti ako ste već jednom ostvarili pravo na potpis na 
tom kolegiju, a dotad niste imali četiri prijave tog ispita.
Neovisno o priznatom potpisu, student ima pravo pohađati nastavu iz ponovno 
upisanog kolegija, ali ne mora više ostvariti obveznu dolaznost. Svakako, 
student ipak ima obvezu polagati kolegij na način na koji se on provodi u godini 
u kojoj ga je ponovo upisao (pri čemu su moguće promjene u ishodima učenja, 
načinu bodovanja i sl.). Priznavanjem potpisa ne ostvaruje se prijenos bodova iz 
prethodnih godina niti se student oslobađa obveze plaćanja školarine za kolegij.

Što ako ne ostvarim pravo na potpis?
Ako ne ostvarite uvjete za potpis iz kolegija, potrebno je ponovo upisati kolegij, 
jer bez potpisa ne možete izlaziti na ispite iz tog kolegija. Isti kolegij ponavljate 
u idućoj školskoj godini, što osim ponovnog upisa, podrazumijeva i ponovno 
plaćanje kolegija, obvezu minimalne dolaznosti na nastavu, kao i produženo 
vrijeme studiranja.... ne mogu doći na ispit koji sam prijavio?
Razumijemo da se za vrijeme studiranja možete naći u iznimnim okolnostima, 
poput bolesti ili drugih događaja izvan vaše kontrole, a koje vam privremeno 
onemogućuju pohađanje nastave, predaju radova u rokovima i polaganje ispita. 
Ako su te okolnosti u skladu s okolnostima propisanima u Odluci o prihvatljivim 
i neprihvatljivim iznimnim okolnostima ( www.algebra.hr/sveuciliste/referada/
dokumenti/ ), imate pravo podnijeti pisanu zamolbu za odobrenje potpisa, 
poništenje prijave ispita ili produljenje roka za predaju rada. Ako okolnost u kojoj 
ste se našli nije u skladu s propisanim prihvatljivima okolnostima, predmetna 
zamolba neće moći biti uvažena.

Što ako želim posuditi neku knjigu?
Ako želite posuditi neku knjigu iz knjižnice, to možete učiniti preko sustava 
digitalne referade Infoeduka, pod alatom Moja knjižnica. Odabrat ćete područje 
i/ili upisati ključnu riječ iz naslova ili ime autora, a u padajućem izborniku pojavit 
će se popis knjiga. Nakon toga moći ćete odabrati knjigu koju želite posuditi i 
klikom na gumb provjeri vidjeti je li dostupna. Ako je dostupna, pored naslova 
knjige pisat će „dostupno“. Knjigu ćete naručiti klikom na gumb „naruči“, nakon 
čega ćete na ekranu vidjeti da je zahtjev za narudžbu poslan. Kad studentska 
referada zaprimi narudžbu i pripremi knjigu, dobit ćete obavijest o preuzimanju 
knjige. Ako knjiga trenutno nije dostupna, pored naslova knjige pisat će 
„nedostupno“.
Sve informacije o posudbi i vraćanju knjiga te korištenju interne čitaonice možete 
pročitati u Pravilniku o korištenju knjižnice i interne čitaonice, koji se nalazi na 
našim web stranicama u izborniku „O nama – Dokumenti“.

Mentorski program
Svjesni smo da dolazak u novu sredinu i suočavanje s različitim novim 
obvezama mogu biti zahtjevni i pomalo zbunjujući te vam želimo maksimalno 
olakšati početak vašeg akademskog obrazovanja. 
Upravo zato smo za vas koji započinjete akademsko obrazovanje osmislili 
mentorski program koji će vas pratiti kroz cijelu prvu godinu studija, kao i vaši 
mentori i mentorice.
Iskoristite mogućnosti koje vam pruža mentorski program, jer je osmišljen 
upravo kako bi vam pomogao u kvalitetnijem svladavanju obaveze koje vas 
čekaju tijekom studiranja. Na susretima s mentorima možete dobiti odgovore 
na pitanja vezana uz studij, a mentori će s vama rado podijeliti svoja iskustva 
koja su stekli tijekom dugogodišnjeg rada sa studentima. Osim mentorskih 
susreta, u suradnji sa stručnjacima iz različitih područja, organizirane su 
radionice koje vam mogu pomoći kvalitetnije organizirati svoje vrijeme, usvojiti 
nove tehnike učenja, ovladati tremom na ispitima i drugo. Zato ne propustite 
sudjelovati u ovom programu.

Centar karijera
U Centru karijera pronaći ćete sve potrebne informacije o mogućnostima prakse 
i svim kompanijama – našim partnerima na tržištu s kojima imamo različite oblike 
suradnje. 
Javite nam se na centar.karijera@algebra.hr.

Međunarodne mogućnosti za studente
Sveučilište Algebra potiče internacionalizaciju visokog obrazovanja kroz 
zajedničke projekte razvoja i aktivan rad u okviru europskih i svjetskih 
inicijativa koje doprinose razvoju ekonomije i obrazovanja. Studenti Sveučilišta 
Algebra imaju priliku dio svog studija provesti studirajući na stranim 
partnerskim visokoškolskim ustanovama u okviru programa Erasmus+, 
programa bilateralnih razmjena studenata, i na kraćim programima 
mobilnosti (tzv. Međunarodna ljetna škola i BIP).

Program Erasmus+
Studijski boravak  može trajati od 3 do 12 mjeseci. U dogovoru s voditeljem 
studija prije odlaska na mobilnost definirat će se studentov plan mobilnosti 
u kojem se navode kolegiji koji će se studentu priznati nakon povratka s 
mobilnosti te eventualne dodatne studentove obveze. Kolegiji koji se ne 
priznaju bit će evidentirani u studentovoj dopunskoj ispravi o studiju.
Stručna praksa može trajati od 2 do 12 mjeseci. Zahvaljujući stručnoj praksi 
u inozemstvu studenti će se moći lakše prilagoditi specifičnim zahtjevima 
tržišta rada različitih zemalja, postići specifične vještine te bolje razumjeti 
gospodarstva i društva različitih zemalja. 

Što ako izgubim knjigu iz knjižnice?
Ako ste izgubili knjigu posuđenu u knjižnici, škola će vas teretiti za iznos potreban 
za kupnju novog primjerka te literature, dakle, izdat će vam račun u iznosu 
nabavne vrijednosti nove knjige.

Knjige možete posuđivati i u Nacionalnoj i sveučilišnoj knjižnici, gdje je osiguran 
i prostor za učenje. Više informacija možete dobiti na www.nsk.hr . 
Osim toga, knjige možete posuđivati i u Knjižnicama grada Zagreba, što Vam 
omogućava posudbu knjiga u bilo kojoj knjižnici iz mreže (ima ih oko 40). Više 
informacija možete dobiti na www.kgz.hr . Na mrežnim stranicama NSK-a i KGZ-a 
potražite informacije o točnim troškovima članarine.

Studentska referada
Studentska referada je služba koja je primarno usmjerena na pomaganje stu -
dentima kako bi uspješno studirali i ostvarili najbolje moguće studentsko isku -
stvo. Studentska služba studentima pomaže u rješavanju dvojbi, preskakanju 
barijera na koje nailaze na svojem studijskom putu, asistirajući im u povratku 
na taj put ako im je potrebno vodstvo i to kroz stratešku podršku. Također, 
ohrabruje studente u razvijanju osobnog osjećaja za obveze, jednako kao i za 
prava. Neki od poslova koje su u nadležnosti studentske referade:
 •potvrđuje upisne listove za upis viših semestara/godine studija 
 •izrađuje predračune
 •obavlja posudbu i razduživanje knjiga i priručnika iz knjižničnog 
fonda Sveučilišta Algebra, te organizira podjelu obvezne 
literature za svaki kolegij (prije početka svakog semestra)
 •vodi organizaciju ispitnog procesa (ispitni rokovi, 
evidencija prijava i odjava ispita, ispitne liste)
 •vodi evidenciju studenata (predmeti/dosjei studenta, matična knjiga, 
iksice, statistički podaci, potvrde, zamolbe i rješenja, stipendije, prijepisi) 
 •provodi završetak studija (temeljem ispisa, uspješnim završetkom studija) 
 •organizira promociju studenata. 
Za sva navedeno stoji na raspolaganju na: studentska.referada@algebra.hr.

Prodekanica za studente
Prodekanica za studente prati vaše potrebe na redovnoj razini te sudjeluje u 
kreiranju procesa koji će doprinositi studentskom iskustvu. Redovito komunicira 
s vama i prati vaš akademski razvoj i potrebe. Pratite Infoeduku, svoje e-mail 
adrese i Teams obavijesti za sve informacije o događanjima i aktivnostima koje 
će biti organizirane u svrhu poboljšanja vašeg studentskog iskustva.
Podrška studiranju

Predstavnici studenata i studentski pravobranitelj
Predstavnike studenata bira svaka studijska godina i oni predstavljaju 
interese studenata unutar Stručnog vijeća, Odbora za kvalitetu i drugih 
tijela. Predstavnici studenata vaši su glasnogovornici te svakako budite u 
kontaktu i prenosite im probleme, pitanja, kritike i prijedloge. Informacije o 
predstavnicima studenata možete naći na  
www.algebra.hr/sveuciliste/studenti-alumni-i-karijere/predstavnici-
studenata/ . 
Studente zastupa i studentski pravobranitelj, koji je zadužen za zaštitu i 
promicanje studentskih prava. 

Studentski zbor
Studentski zbor okuplja zainteresirane studente sa zajedničkim ciljem izgradnje 
i produbljivanja komunikacije kako među samim studentima tako i među raznim 
organizacijama koje povezuju studente ostalih učilišta, kao što su organizirana 
sportska natjecanja, putovanja i ostale aktivnost. Jedan od prvih ciljeva zbora 
je oživljavanje studentskog života izvan formalnih okvira slušanja predavanja 
i prisutnosti na auditornim vježbama.  Članovi  studentskog zbora svim 
zainteresiranim studentima rado pomažu raznim demonstraturama iz određenih 
kolegija, a uz pomoć asistenata. Više informacija o studentskom zboru možete 
naći na  www.algebra.hr/sveuciliste/studenti-alumni-i-karijere/studentski-zbor/ .  

Kombinirani intenzivni programi (BIP) su kratki, intenzivni programi koji 
koriste inovativne načine učenja i poučavanja, uključujući korištenje 
fleksibilnijih oblika mobilnosti koji kombiniraju fizičku mobilnost s virtualnim 
dijelom. Trajanje fizičke komponente je između 5 i 30 dana, te se po 
uspješnom završetku programa studentu dodjeljuje 3 do 6 ECTS bodova 
(ovisno o specifikacijama programa). 

www.algebra.hr/sveuciliste/medunarodna-suradnja/  
Odjel za međunarodnu suradnju: 
international-office@algebra.university 
erasmus@algebra.hr 

Studentska koordinacija
Studentska koordinacija je tijelo koje omogućava većem broju studenata 
uključivanje u rasprave vezane uz studij i studiranje, jer u njoj sudjeluje po 
jedan predstavnik svake godine, svakog studija i svakog smjera, a periodično 
(otprilike dva puta u semestru) se organizira sastanak na kojem sudjeluju izabrani 
studenti – studentski koordinatori, nastavnici, voditelji katedri, voditelji studija, 
članovi dekanata te drugo nenastavno osoblje. Cilj nam je zajedno raspravljati 
o mogućim poboljšanjima studija ili problemima koje studenti primjećuju. 
Studentski koordinatori biraju se početkom akademske godine na poziv 
Prodekana na studente.

Na koji način studenti mogu utjecati na kvalitetu studija?
Studenti mogu i trebaju utjecati na kvalitetu studija svojim prijedlozima. Svi su 
prijedlozi dobrodošli i razmatraju se.
Tijekom studija susretat ćete se s anketama o Vašem zadovoljstvu studijem i 
organizacijom nastave te ćete moći davati prijedloge za poboljšanje nastave. 
Ankete se ispunjavaju dva puta tijekom semestra i sastoje se od 5 cjelina, 
a pristupni podaci za ispunjavanje ankete objavljuju se unutar Infoeduke. 
Povremeno ćete imati obvezu sudjelovati u anketama koje se odnose na različite 
aspekte organizacije aktivnosti na Visokom učilištu Algebra. Studentske ankete 
su potpuno anonimne.

Sport i rekreacija
Opće je poznato i znanstveno dokazano da redovita i primjerena tjelesna 
aktivnost čuva i poboljšava ljudsko zdravlje. Nedovoljna tjelesna aktivnost te 
smanjen podražaj na lokomotorni sustav negativno se odražava na normalno 
funkcioniranje svih organa. Tjelesna neaktivnost je četvrti vodeći čimbenik 
rizika smrtnosti u svijetu, dok tjelesno aktivne osobe imaju značajno smanjen 
rizik obolijevanja od različitih bolesti (Svjetska zdravstvena organizacija, 2017.). 
Za organizaciju, provedbu i kontrolu sportsko rekreacijskih programa brine se 
naš voditelj sporta, kojeg možete kontaktirati na  
sport@algebra.hr.

Ostale informacije
U akademskoj godini 2022./2023. pokrenuli smo novi zajednički diplomski 
studijski program Računarstva – Internet of Things and Artificial Intelligence 
u suradnji s Visokim učilištem EPITECH iz Francuske. Studenti imaju priliku 
studirati u Zagrebu i Parizu te steći dvojnu diplomu. Za više informacija 
posjetite web stranicu   
www.algebra.hr/sveuciliste/diplomski-studij/zdruzeni-diplomski-studij-racunarstva-
internet-stvari-i-umjetna-inteligencija/.

Algebrina međunarodna ljetna škola
Sveučilište Algebra već osmu godinu zaredom organizira međunarodne 
ljetne škole s ciljem upoznavanja studenata s kvalitetom naših studijskih 
programa. Program naših ljetnih škola sve je samo ne dosadan! Studenti 
imaju priliku susresti se s izvanrednim i ambicioznim kolegama iz cijelog 
svijeta i pohađanjem naših kolegija steći znanja iz atraktivnih tema digitalnih 
tehnologija. Polaznike naše Međunarodne ljetne škole vodimo na izlete 
u neka od svjetski poznatih mjesta u Hrvatskoj gdje istražujemo bogatu 
povijesnu i kulturnu baštinu naše zemlje, ali i organiziramo nezaboravne 
provode na brojnim događanjima i festivalima. Osim naše Međunarodne 
ljetne škole, studenti mogu sudjelovati i na ljetnim školama naših partnerskih 
institucija u zemljama poput Kine, Kanade ili Južne Koreje. Za više informacija 
o međunarodnim školama posjetite www.algebra.hr/international-school/ , a 
za dodatne informacije o svim međunarodnim mogućnostima za studente 
kontaktirajte Odjel za međunarodnu suradnju.

ABC BootCamps ljetni programi
Osim međunarodne ljetne škole u Hrvatskoj, Sveučilište Algebra organizira ABC 
BootCamps ljetne programe na raznim svjetski poznatim odredištima. Ova 
prilika pruža se svim studentima i mladim poduzetnicima koji žele svoje ideje 
pretvoriti u stvarnost, upoznati ambiciozne osobe iz različitih dijelova svijeta 
te stjecati aktualna znanja i vještine iz područja biznisa, inovacija i tehnologije.
Kroz interaktivna predavanja vrhunskih profesora iz Amerike i Kanade, 
inspirativna gostujuća predavanja iz različitih industrija te posjete priznatim 
svjetskim tvrtkama, sudionici će doživjeti moderan poslovni svijet iz prve ruke. 
Ovo iskustvo omogućit će im razvoj inovativnih ideja i proširenje globalne 
mreže poznanstava.
Prethodni ljetni programi ABC BootCamps održali su se u dinamičnom Torontu 
(Kanada) i inovativnoj Silicijskoj dolini (Kalifornija) te Münchenu (Njemačka). 
Informacije o planiranim destinacijama za tekuću godinu dostupne su na 
web stranici www.abcbootcamps.com . Za sve dodatne informacije i posebne 
pogodnosti za studente Algebre, kontaktiraj Odjel za međunarodnu suradnju . 
Ovog ljeta upusti se u ABC avanturu!

Ispunjavanje ankete je obvezno i važno jer se između ostalog i na 
temelju rezultata ankete rade analize kvalitete studija i uvode se 
poboljšanja! 
Neke ankete mogu biti obvezne za ispunjavanje, jer se radi o 
važnim odlukama. U tom slučaju pristup Infoeduci će Vam biti 
omogućen tek kada popunite anketu.

Važno: Studenti zgradu i navedene prostore radnim danom moraju 
napustiti najkasnije do 22:00 sata, a subotom do 21:00 sat. 
Nedjeljom je kampus zatvoren. 

Osjećate li da ne možete sami prevladati poteškoće s kojima se 
suočavate, obavezno potražite stručnu pomoć. Zdravstvena zaštita
Jačanje i očuvanje mentalnog zdravlja
Mentalno zdravlje je, prema Svjetskoj zdravstvenoj organizaciji, stanje dobrobiti u 
kojem pojedinac ostvaruje svoje potencijale, može se nositi s normalnim životnim 
stresovima, može raditi produktivno i plodno te je sposoban pridonositi svojoj 
zajednici. Usmjeravanjem pažnje i aktivnosti na brigu o vlastitom mentalnom 
zdravlju radimo na održavanju ravnoteže, očuvanju svog mentalnog zdravlja i 
kvalitete života. Svatko od nas može, ako to želi, poduzeti korake za jačanje i 
očuvanje svojeg mentalnog zdravlja. Za to su na raspolaganju brojne besplatne 
mogućnosti, među kojima ističemo: 
 •Priručnik za samopomoć i osnaživanje studenata „Radim na sebi“ u 
izdanju Zavoda za javno zdravstvo dostupan je na poveznici https://
stampar.hr/sites/default/files/2021-06/prirucnik_radim_na_sebi.pdf .
 •Savjete za studente možete pronaći na poveznici https://mentalnozdravlje.
zagreb.hr/savjeti-strucnjaka/briga-za-mentalno-zdravlje-savjeti-za-studente/ .
 •Na poveznici https://mentalnozdravlje.zagreb.hr/vjezbe-i-podrska/  
možete pronaći savjete i vježbe za određene poteškoće.
 •Mala škola za brucoše na poveznici https://www.czm.
hr/blog/za-studente/mala-skola-za-brucose .
 •Prilagodba na studentski život na poveznici https://www.czm.
hr/blog/za-studente/prilagodba-na-studentski-zivot . 
Za samoprocjenu mentalnog zdravlja možete koristiti sljedeće:
 •Upitnik udruge Kako si? koji se nalazi na poveznici https://
mentalnozdravlje.zagreb.hr/saznaj-kako-si-ispuni-upitnik-dass-21/  
 •Upitnik samoprocjene teškoća mentalnog zdravlja Ureda za psihološku 
podršku i zaštitu mentalnog zdravlja Sveučilišta u Zagrebu na poveznici 
https://mentalno-zdravlje.info/measures/measures_psih-2020_index.php . 
Školski liječnik također vam može pomoći u slučaju poteškoća vezanih uz učenje 
kao i mogućih problema uzrokovanih promjenama i prilagodbom na fakultet. 
Za studente Sveučilišta Algebra nadležna je Školska ambulanta Medveščak u 
Laginjinoj 16. 
Ostale kontakte kojima se možete obratiti za vrijeme studiranja u Zagrebu možete 
pronaći na poveznici https://mentalnozdravlje.zagreb.hr/ustanove/.n, na https://
www.vef.unizg.hr/studij/urkaps/popis-ustanova-za-pruzanje-psiholoske-pomoci/  ili 
na https://www.psiholoskapomoc.hr/portfolio/ , gdje se nalaze kontakti pružatelja 
psihološke pomoći iz cijele Hrvatske. 

Prijedlozi i komentari redovito se bilježe putem obrazaca za povratne 
informacije ili sastanaka studentskih predstavnika i mogu se u bilo kojem 
trenutku podnijeti putem sandučića e-pošte predviđenog za komentare i 
prijedloge na: letusknow@algebra.hr  te pisanim ili usmenim putem u kontaktu 
s djelatnicima Studentske referade. 

Što ako imam prigovor ili žalbu
Svi prigovori ili žalbe podneseni u dobroj vjeri pravično se razmatraju, a 
pokretanje postupka studenta ne dovodi u nepovoljniji položaj. Očekuje se da 
je većinu problema moguće riješiti na prijateljski i neformalan način. Stoga je 
naša preporuka da se svaki prigovor ili žalba pokušaju prvo riješiti neformalnim 
putem s onom osobom na čiji se rad ili izostanak djelovanja prigovor ili žalba 
odnose. Ako prigovor ili žaba nisu riješeni na zadovoljavajući način, može 
se podnijeti formalni prigovor ili formalna žalba koristeći za to predviđene 
sandučiće. Prigovori se šalju na: complaints@algebra.hr .
Žalbe se šalju na: appeals@algebra.hr . Oboje je moguće poslati pisanim 
putem djelatnicima Studentske referade. 
Kako bi se slučaj mogao pravilno ispitati, studenti moraju biti konkretni u opisu 
uzroka i prirode prigovora, odnosno žalbe. 
Detaljnije upute dostupne su na:
www.algebra.hr/sveuciliste/referada/dokumenti/

Parkiranje
Parkiranje je moguće u garaži u sklopu zgrade. Parkiranje se može platiti SMS 
porukom ili putem mobilne aplikacije „ParkWallet Premium“. U okolici zgrade nalaze 
se parkirališta koja se naplaćuju po tarifi treće parkirne zone. 

Također pratite obavijesti na Infoeduci, gdje ćemo vas obavještavati o 
incijativama, radionicama i događanjima vezano za jačanje i očuvanje mentalnog 
zdravlja. 

Izvori informacija: 
 •Mentalno zdravlje – važni pojmovi, https://www.unicef .
org/croatia/mentalno-zdravlje-vazni-pojmovi 
 •Što je mentalno zdravlje, https://mentalnozdravlje.
zagreb.hr/sto-je-mentalno-zdravlje/ 
 •Ured za psihološku podršku i zaštitu mentalnog zdravlja Sveučilišta u Zagrebu
 •Nastavni zavod za javno zdravstvo Andrija Štampar
 •Centar za zaštitu mentalnog zdravlja“ – Doma zdravlja ZagrebStudentske prostorije
Studentima su na raspolaganju prostorije Interne čitaonice (knjižnice), Innovation 
Lab Slavko Krajcar i Družiona.
 •Interna čitaonica nalazi se na A razini i na raspolaganju je za učenje i rad, 
a u njoj se studenti mogu služiti i literaturom. Molimo da za vrijeme boravka 
u knjižnici ne ometate rad ostalih korisnika, ne govorite glasno, ne unosite 
hranu ili pića, ne koristite mobilne telefone te da čuvate knjižničku građu. 
 •Innovation Lab Slavko Krajcar nalazi se na A razini i sadrži opremu, 
primarno računala i programe koji se koriste u nastavi. Studenti 
opremu mogu koristiti tijekom radnog vremena kampusa, 
a u Labu je moguće raditi i na timskim projektima.
 •Družiona se nalazi na F razini i predviđena je za 
druženje te konzumaciju hrane i pića.
U studentske prostorije se može ući jednostavnom identifikacijom pomoću 
studentske iskaznice „Iksice“.