Zdravstvena zaštita Kao redovni student na visokom učilištu imaš dva liječnika. Prvi je liječnik obiteljske medicine kojeg si sam izabrao (i kojem se obraćaš kada si bolestan), a drugi studentski liječnik, specijalist školske i sveučilišne medicine. Studentskom liječniku se za vrijeme studiranja možeš obratiti:u slučaju poteškoća vezanih za učenje kao i mogućih problema uzrokovanih promjenama, prilagodbom na fakultetukoliko trebaš konzultacije o reproduktivnom zdravlju kao i savjetovanje o kroničnim bolestimaradi pregleda za studentski dom i ostvarivanje prava iz zdravstvenih razloga na jednokrevetnu sobu U slučaju duljih bolovanja ili iznimnih okolnosti uzrokovanih zdravstvenim stanjima koje onemogućuju prisustvo nastavi. Više o popisu prihvatljivih i neprihvatljivih iznimnih okolnosti možete pročitati ovdjezbog nemogućnosti obavljanja tjelesnog odgoja (kronični bolesnici trebaju donijeti nalaz specijalista i kopiju zadnjeg nalaza ne starijeg od godinu dana, početkom semestra. Ostali studenti donose nalaze specijalista ili otpusno pismo u roku od mjesec dana nakon završetka liječenja ili otpusta iz bolnice.radi mirovanja studentskih obaveza iz zdravstvenih razloga. Na stručnom sastanku Odjela za školsku i sveučilišnu medicinu održanog 28. 11. 2012. odlučeno je da će se potvrde izdavati studentima koji su se pravovremeno (unutar 30 dana od pojave tegoba) javili nadležnom studentskom liječniku. Potom će se izdati Liječnička potvrda da su utvrđene zdravstvene poteškoće. Student je dužan predati navedenu potvrdu fakultetu. Na taj način će liječnik imati uvid u zdravstveno stanje studenta, tijek obrade i liječenje, a fakultet obavijest o mogućnosti da će biti potrebno mirovanje studentskih obveza. Pred upis u slijedeću akademsku godinu, ukoliko je zdravstveno stanje odgovaralo traženom, izdati će se Potvrda za mirovanje studentskih obveza za prošlu akademsku godinu. Vezano uz neke upite studenata o izdavanju Potvrde za mirovanje studentskih obveza unaprijed, koristimo priliku objasniti kako to nije moguće jer liječnik ne može znati kakav će biti tijek bolesti i hoće li potvrda uopće biti potrebna. Studenti koji zbog zdravstvenih razloga nisu u mogućnosti izvršavati svoje studentske obveze trebaju se javiti unutar 30 dana od pojave tegoba nadležnom studentskom liječniku čiju će potvrdu dostaviti fakultetu. Mirovanje studentskih prava zbog zdravstvenih razloga u suprotnom neće biti moguće ostvariti.