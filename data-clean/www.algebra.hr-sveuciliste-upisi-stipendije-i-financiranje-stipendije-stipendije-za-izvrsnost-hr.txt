Upisi » Stipendije i financiranje » Stipendije » Stipendije za izvrsnost Stipendije za izvrsnost

Sveučilište Algebra stipendira po jednog najboljeg studenta po prijavljenom studijskom području (ekonomija, umjetnost, računarstvo i grafičke tehnologije) za prijediplomski studij na hrvatskom jeziku. Stipendija obuhvaća ukupan iznos trogodišnje školarine!
Tko se može prijaviti?
Ova stipendija dostupna je za izvrsne pristupnike koji su aktualne školske godine ostvarili 900 ili više bodova na ispitima državne mature. Ove se stipendije dodjeljuju bezuvjetno i vrijede za pokrivanje troškova školarine* za sve tri godine upisanog prijediplomskog studija.
*Ova stipendija ne pokriva eventualne izlaske na komisijske ispite, ponavljanje pojedinih kolegija, ponavljanje školske godine i slično.
Kako se prijaviti?
Prijava za ovu stipendiju podnosi se ispunjavanjem i slanjem Zamolbe s potrebnom dokumentacijom te motivacijskim razgovorom sa stručnim savjetnikom iz Prijavnog ureda visokog obrazovanja. Zamolbu i prateću dokumentaciju potrebno je poslati na e-mail adresu stipendija@algebra.hr. Kandidat mora biti spreman svoj zahtjev za stipendijom obrazložiti kroz motivacijski razgovor.
Rok za prijavu
Ispravno ispunjenu Zamolbu s potrebnom dokumentacijom potrebno je poslati do 19. srpnja 2024.