Financijske potpore Za studente slabijeg imovinskog statusa osigurali smo Financijske potpore, koje se dodjeljuju prvenstveno na temelju potreba.
Za studente slabijeg imovinskog statusa osigurali smo Financijske potpore, koje se dodjeljuju prvenstveno na temelju potreba.
Ovim programom Sveučilište Algebra želi umanjiti utjecaj komercijalnih uvjeta studiranja na mogućnost upisa nadarenim kandidatima te pružiti na taj način vrhunske uvjete studiranja onima koji su u studij spremni uložiti ozbiljan rad i zalaganje, a imaju opravdana financijska ograničenja, pri čemu je, uz opravdana financijska ograničenja, uspješnost odnosno rezultati prethodnog obrazovanja, ključan kriterij dodjele financijske potpore.
Prijava za financijsku potporu neovisna je o prijavi za stipendiju iz bilo kojeg programa i dostupna je samo za studente koji se upisuju u prvu godinu prijediplomskog ili diplomskog studija, a u iznimnim slučajevima zamolbu je moguće predati i prije upisa viših godina studija. Financijska potpora dodjeljuje se za prvu godinu studija isključivo temeljem stvarne potrebe, a njen nastavak na ostalim godinama studija ovisiti će o ukupnom zalaganju studenta za vrijeme studiranja.
Uz prijavu za financijsku potporu pristupnici će priložiti potrebnu dokumentaciju kojom potvrđuju navode iz prijave (navedena u obrascu prijave), te će potrebu za potporom, ali i motivaciju za studij argumentirati kroz razgovor u Prijavnom uredu.
Rokovi prijave za financijsku potporu odgovaraju rokovima za prijavu na studij i nisu ovisni o rokovima iz stipendijskog programa. Odluku o dodjeli financijskih potpora donosi Upravno vijeće na temelju pristiglih prijava, raspoloživih ukupnih sredstava za potpore i mišljenja Prijavnog ureda nakon provedenog motivacijskog razgovora i pregleda dokumentacije koju je priložio pristupnik.
Obrazac za prijavu za financijske potpore
Prijavu za financijsku potporu preuzmite ovdje.