 
1 
Temeljem Statuta Visokog učilišta Algebra, Vijeće veleučilišta  je na 110. sjednici održanoj 26. travnja  
2023. godine donijelo:   
P R A V I L N I K  O  S T E G O V N O J  I  M A T E R I J A L N O J  
O D G O V O R N O S T I  S T U D E N A T A ,  N A S T A V N O G  I  
N E N A S T A V N O G  O S O B L J A  V I S O K O G  U Č I L I Š T A  
A L G E B R A  
1 .  O P Ć E  O D R E D B E   
Članak 1.  
(1) Ovim Pravilnikom o odgovornosti studenata uređuju se pitanja odgovornosti studenata te nastavnog 
i nenastavnog osoblja (u daljnjem tekstu: djelatnik) na Visokom učilištu Algebra za neispunjavanje 
obveza u studiju te za grubo narušavanje ugleda Visokog učilišta Algebra, odnosno odgovornost za 
nepoštovanje zakonskih i drugih propisa i odluka, nadležnosti za pokretanje postupka, vođenje 
postupka, i provođenje stegovnog postup ka.  
Članak 2.  
(1) Upisom na studij, upisom pojedinog kolegija ili programa student preuzima obveze u vezi sa 
studijem koje su utvrđene Zakonom, Statutom Visokog učilišta Algebra, Pravilnikom o studijima i 
studiranju, Ugovorom o studiranju, Etičkim kodeksom Visokog uči lišta Algebra, Kodeksom 
ponašanja te drugim općim i pojedinačnim aktima Visokog učilišta Algebra, a koji se odnose na 
studij, odnosno program kojeg je student upisao ili ga pohađa.  
(2) Ulaskom u radni ili ugovorni odnos djelatnik preuzima obveze u vezi sa stu dijem utvrđene Zakonom, 
Statutom Visokog učilišta Algebra, Pravilnikom o studijima i studiranju, Etičkim kodeksom, 
Kodeksom ponašanja Visokog učilišta Algebra te drugim općim i pojedinačnim aktima Visokog 
učilišta Algebra.  
(3) Studenti i djelatnici su odgovor ni za svaku povredu dužnosti i nepridržavanje propisa, kao i za 
počinjenu štetu Visokom učilištu Algebra ili studentima, odnosno djelatnicima Visokog učilišta 
Algebra. Ukoliko je pojedina povreda dužnosti takvoga karaktera da je ujedno i kazneno djelo, 
kaznena odgovornost ne isključuje provođenje postupka i izricanje mjera po odredbama ovog 
Pravilnika.  
Članak 3.   
(1) Studenti i djelatnici na Visokom učilištu Algebra odgovorni su samo za one prijestupe koji su utvrđeni 
Zakonom, Statutom, ovim Pravilnikom, Etičkim kodeks om, Kodeksom ponašanja ili drugim pravilima 
i općim, odnosno pojedinačnim aktima Visokog učilišta Algebra.   
2 
(2) Za stegovne prijestupe studenata Stegovno povjerenstvo provodi postupak i izriče mjere, a za 
stegovne prijestupe djelatnika Stegovno povjerenstvo ut vrđuje odgovornost  u stegovnom postupku , 
a mjeru izriče Dekan Visokog učilišta Algebra.  
2 .  U T V R Đ I V A N J E  O D G O V O R N O S T I   
Članak 4.  
(1) Stegovno mogu odgovarati svi studenti koji su upisani na Visoko učilište Algebra bez obzira na oblik 
obrazovanja i status studenta.  
(2) Stegovno mogu odgovarati svi djelatnici koji su zaposleni po bilo kojoj osnovi na Visokom učilištu 
Algebra od trenutka sklapanja radnog odnosa ili suradnje.  
Članak 5.  
(1) Studenti i djelatnici mogu odgovarati za teže ili lakše stegovne prijestupe.  
(2) Težim stegovnim pri jestupom smatrat će se sljedeća djela i postupci:  
a. svi postupci i radnje koji su Zakonom predviđeni kao kaznena djela;  
b. krivotvorenje ocjena i potpisa nastavnika, kao i potpisa drugih djelatnika Visokog učilišta 
Algebra;  
c. otuđenje odnosno oštećenje imovine  Visokog učilišta Algebra, djelatnika Visokog učilišta 
Algebra ili drugih studenata;  
d. grubo narušavanje reda i discipline (kao što su tuča, vikanje i nepristojno izražavanje i drugo) 
na nastavi, ispitima i općenito u prostorima Visokog učilišta Algebra;  
e. grube povrede kulturnog ponašanja i pristojnosti učinjene prema drugim studentima ili  
djelatnicima Visokog učilišta Algebra;  
f. davanje lažnih podataka ili poduzimanje postupaka temeljem kojih student ostvaruje neko pravo 
koje mu ne pripada  
g. plagiranje eseja,  seminarskog, a osobito završnog, diplomskog te drugog pisanog rada čiji je 
sadržaj djelo nekog drugog studenta ili treće osobe;  
h. neovlaštena uporaba i narušavanje prava intelektualnog vlasništva u bilo kojem obliku 
(prezentiranje tuđe ideje kao svoje, kor ištenje tuđeg intelektualnog vlasništva  ili dizajna  bez 
odobrenja vlasnika, korištenje bez navođenja stvarnog autora ideje , dizajna ili spoznaje , i sl.)  
i. neovlašteno snimanje nastave, konzultacija ili drugih oblika aktivnosti na Visokom učilištu 
Algebra te snimanje bez pristanka svih sudionika aktivnosti ; 
j. narušavanje sigurnosti i integriteta informacijskog sustava Visokog učilišta Algebra te podataka 
koji su pohranjeni ili se prenose tim informacijskim sustavom, kao i narušavanje prava na privatnost  
3 
drugih k orisnika tog informacijskog sustava i zlouporaba tuđih resursa u sklopu tog informacijskog 
sustava;  
k. korištenje informacijskih resursa Visokog učilišta Algebra za ugrožavanje drugih informacijskih 
sustava i privatnosti drugih osoba kao i nepridržavanje pro pisanih mjera i sredstava zaštite 
sigurnosti informacijskog sustava Visokog učilišta Algebra;  
l. unošenje ispravaka u isprave i pojedinačne akte koje je izdalo Visoko učilište Algebra, temeljem 
čega student ostvaruje neko pravo koje mu ne pripada;  
m. ponavljan je lakših stegovnih prijestupa više od dva puta;  
n. pokušaj podmićivanja ili nuđenje poticaja drugoj osobi kako bi se ostvarilo neko pravo koje 
studentu ne pripada;  
o. lažno predstavljanje na ispitima, odnosno polaganje ispita, seminarskih ili diplomskih radova  ili 
izvršavanje drugih obveza za drugog studenta, odnosno svjesno sudjelovanje u bilo kojem svojstvu 
u ovim postupcima;  
p. angažiranje  druge osobe ili osoba da izvrši zadatak, koji se zatim predaje kao vlastiti rad ; 
q. otuđivanje odnosno neovlašteno kopiranje ili korištenje kompjutorskih programa koji se koriste 
u Visokom učilištu Algebra;  
r. organiziranje igara za novac u prostorijama Visokog učilišta Algebra;  
s. namjerno uništavanje imovine Visokog učilišta Algebra;  
t. intoksikacija alkoholom, drogama ili drugim sredstvima u kampusu Visokog učilišta Algebra;  
u. druga djela kojima se grubo narušava ugled Visokog učilišta Algebra.  
Članak 6.  
(1) Lakšim stegovnim prijestupom smatrat će se sljedeća djela i postupci:  
a. ometanje izvođenja nast ave i rada nastavnika na predavanjima, seminarima i vježbama;  
b. došaptavanje ili primjena nedozvoljenih pomagala na provjerama znanja;  
c. dupliciranje  materijala na način da se isti materijal predaje za ocjenjivanje na različitim 
predmetima ili modulima te se  na temelju njega steknu dvije ocjene;  
d. prepisivanje odgovora u testu od drugih osoba;  
e. iznošenje ispitnih materijala s ispita (poput prepisanih pitanja s testa, kopije testa i sl.);  
f. neprimjereno ponašanje i odijevanje prema opće prihvaćenim pravilima za poj edinu priliku;  
g. pušenje cigareta, cigara i lule u svim zatvorenim prostorima Visokog učilišta Algebra;   
4 
h. stavljanje različitih oglasa i poruka na Visokom učilištu Algebra na mjestima koja nisu za to 
predviđena ili uklanjanje službenih obavijesti sa službeni h mjesta za oglašavanje;  
i. neuredno vraćanje posuđenog knjižnog fonda Visokog učilišta Algebra ili oštećenje, otuđenje 
odnosno gubitak posuđenih knjiga;  
j. sudjelovanje u igrama za novac u prostorijama Visokog učilišta Algebra;  
k. kršenje odredbi Odluke o pravi lima provođenja ispita na Visokom učilištu Algebra, ako drugačija 
mjera nije propisana ovim pravilnikom;  
l. druga neprihvatljiva ponašanja kojima se narušava ugled Visokog učilišta Algebra .  
Članak 7.  
(1) Za teže stegovne prijestupe studenata može se izreći jedna od sljed ećih mjera:  
a. ukoliko je prvi puta počinjen teži stegovni prijestup, izriče se opomena pred isključenje  
b. ukoliko je ista ili druga vrsta težeg stegovnog prijestupa  počinjena drugi put od prvog upisa na 
Visoko učilišt e Algebra , izriče se mjera isključenja s V isokog učilišta Algebra :  
 1. do dvije godine  
 2. trajno  
c. ukoliko je utvrđeno plagiranje završnog ili diplomskog rada, izriče se mjera oduzimanj a stečenog 
naziva.  
(2) Za teže stegovne prijestupe izriče se mjera temeljem odluke Stegovnog povjerenstva.  
(3) Za teže stegovne prijestupe djelatnicima stegovnu mjeru izriče Dekan Visokog učilišta Algebra.  
Članak 8.  
(1) Za lakše stegovne prijestupe studenata može se izreći jedna od sljedećih stegovnih mjera:  
a. ukoliko je prvi puta počinjen lakši stegovni prijestup, izriče se op omena ; 
b. ukoliko je ista ili druga vrsta lakšeg stegovnog prijestupa  počinjena drugi put od prvog upisa na 
Visokom učilištu Algebra , izriče se javna opomena  
(2) Za lakše stegovne prijestupe izriče se mjera temeljem odluke Stegovnog povjerenstva.  
(3) Za lakše stegov ne prijestupe djelatnicima stegovnu mjeru izriče Dekan Visokog učilišta Algebra.  
Članak 9.  
(1) Ukoliko se u stegovnom postupku utvrdi da je student, odnosno polaznik otuđio neku imovinu ili 
nanio neku štetu Visokom učilištu Algebra osim stegovne mjere u stegovnom postupku, utvrdit će 
se i visina štete te vrijeme i način na koji se ista mora naknadit i.   
5 
(2) Ukoliko je šteta načinjena pojedincu student ili djelatnik Visokog učilišta Algebra odgovara u 
stegovnom postupku, a naknadu štete pojedinac ostvaruje privatnom tužbom.  
Članak 10.  
(1) Stegovne mjere iz čl. 7. ovog Pravilnika izvršavaju se na način da se objave u su stavu digitalne 
referade. Ukoliko je student kojemu se izriču mjere iz čl. 7. Ovog Pravilnika ujedno i student drugog 
visokog učilišta, o izrečenoj mjeri će se obavijestiti i drugo visoko učilište.  
(2) Stegovna mjere predviđene čl. 8. ovog Pravilnika izvršava ju se na slijedeći način:  
a. stegovna mjera opomene izvršava se na način da se u postupku izrekne studentu,  
b. stegovna mjera javne opomene izvršava se na način da se objavi u sustavu digitalne referade.  
Članak 11.  
(1) Svaka od izrečenih mjera odlaže se po proteku žalbenog  roka u dosje studenta i evidentira se u 
zasebnoj evidenciji koja se vodi u Studentskoj referadi.  
(2) Mjere za teže stegovne prijestupe navode se u dopunskoj ispravi o studiju.  
3 .  S T E G O V N I  P O S T U P A K   
Članak 12.  
(1) Stegovno povjerenstvo sastoj se od tri člana od kojih je j edan iz redova studenata.  
(2) Dva člana Stegovnog povjerenstva imenuje Vijeće veleučilišta  na prijedlog Dekana. Treći član  
Stegovnog  povjerenstva je studentski pravobranitelj.  Predsjednik povjerenstva može imenovati 
zamjenika ukoliko nije u mogućnosti redovno prisustvovati raspravama te odobriti zamjenike i 
ostalim članovima povjerenstva.  
(3) Stegovno povjerenstvo imenuje se na razdoblje od 2 godine.  
Članak 13.  
(1) Stegovni postupak pokreće Pr edsjednik Stegovnog povjerenstva na temelju pismene prijave o 
učinjenom stegovnom prijestupu.  
(2) Pismena prijava mora sadržavati:  
a. podatke o studentu;  
b. opis stegovnog prijestupa s podacima o mjestu i vremenu počinjenog prijestupa;  
c. raspoložive dokaze o učinj enom prijestupu.  
(3) Stegovni postupak obavezno se provodi za teže stegovne prijestupe.  
(4) Za lakše stegovne prijestupe može se voditi skraćeni stegovni postupak (bez zakazivanja rasprave).   
6 
(5) Stegovni postupak ne može se poduzeti kad proteknu dvije godine od dana kad je prijestup počinjen, 
osim ukoliko se radi o težem stegovnom prijestupu plagiranja završnog ili diplomskog rada u kojem 
slučaju nema vremenskog ograničenja za pokretanje stegovnog postupka. Ako je stegovnim 
prijestupom počinjeno kazneno djelo, zastara  nastupa kada i zastara kaznenog djela.  
Članak 14.  
(1) Temeljem podnesene prijave predsjednik Stegovnog povjerenstva objavom u sustavu digitalne 
referade određuje datum i vrijeme zasjedanja povjerenstva (stegovna rasprava) uz naznaku imena 
osoba koje poziva. Poziv na s tegovnu raspravu mora se objaviti najmanje tri dana prije održavanja 
rasprave.  
(2) Stegovno povjerenstvo dužno je zasjedati u najdužem roku od tri mjeseca od dana podnošenja 
zahtjeva za pokretanje stegovnog postupka.  
Članak 15.  
(1) Stegovno povjerenstvo provodi postupak u  obliku rasprave.  
(2) Rasprava pred Stegovnim povjerenstvom u pravilu je javna, ali u pojedinim slučajevima kada 
Povjerenstvo ocijeni da je to opravdano, rasprava može biti i zatvorena za javnost. Odluku o tome 
donosi Povjerenstvo prije početka rasprave.  
Članak 16.  
(1) Prije početka rasprave predsjednik Stegovnog povjerenstva utvrđuje tko je prisutan odnosno 
odsutan i postoje li sve potrebne pretpostavke za održavanje rasprave te da li će rasprava biti javna 
ili tajna.  
(2) Ukoliko student ili djelatnik protiv kojeg se vodi st egovni postupak ne dođe na raspravu iako mu je 
poziv uredno dostavljen, a nije pismeno zatražio odgodu, rasprava se može održati i u njegovoj 
odsutnosti.  
(3) Ako student ili djelatnik nije uredno pozvan, rasprava se mora odgoditi i omogućiti da u idućoj 
raspr avi bude saslušan ili da se pismeno izjasni o zahtjevu za pokretanje stegovnog postupka.  
Članak 17.  
(1) Nakon što je predsjednik Stegovnog povjerenstva otvorio raspravu i utvrdio elemente iz prethodnog 
članka, dužan je pročitati zahtjev za pokretanje stegovnog postupka. Nakon što zahtjev bude 
pročitan, daje se riječ studentu ili djelatniku protiv kojeg se po stupak vodi, a nakon toga po potrebi i 
ostalim sudionicima u postupku, odnosno pristupa se izvođenju dokaza radi utvrđivanja činjenica 
bitnih za donošenje odluke u postupku.  
Članak 18.   
7 
(1) O raspravi pred Stegovnim povjerenstvom vodi se zapisnik. Zapisnik vodi stručni djelatnik Visokog 
učilišta Algebra ili bilo koji član povjerenstva koji je od predsjednika povjerenstva zadužen za 
vođenje zapisnika.  
(2) Zapisnik sadrži naročito: sastav Stegovnog povjerenstva, ime zapisničara, ime studenta ili djelatnika 
protiv kojeg se pos tupak vodi i imena ostalih nazočnih pozvanih na raspravu, odnosno pozvanih a 
odsutnih, a zatim sažetak pitanja i izjava iznesenih tijekom rasprave.  
(3) Zapisnik potpisuju članovi Stegovnog povjerenstva i zapisničar.  
(4) Iznimno od stavka 3. ovog članka, zapisnik  sa sjednice na kojoj je utvrđen teži stegovni prijestup 
potpisuju članovi Stegovnog povjerenstva, zapisničar i sve osobe kojima je utvrđen teži stegovni 
prijestup.  
Članak 19.  
(1) Administrativne poslove povjerenstva obavlja studentska referada Visokog učilišta Algebra.  Moguće 
je u rad povjerenstva uključiti potrebne stručnjake u cilju izvođenja dokaza ili utvrđivanja činjenica. 
Uključeni stručnjaci nemaju pravo glasa u postupcima donošenja odluke povjerenstva.  
Članak 20.  
(1) Nakon što je rasprava zaključena, sudionici napuštaju pros toriju u kojoj je rasprava održana kako bi 
Stegovno povjerenstvo donijelo odluku o eventualnoj stegovnoj mjeri.  
Članak 21.  
(1) Nakon što Stegovno povjerenstvo donese odluku o stegovnoj mjeri, može pozvati sve sudionike u 
postupku i javno priopćiti odluku o izrečenoj mj eri. Povjerenstvo također odluku može objaviti i 
pismenim putem bez usmene objave na sjednici.  
(2) Stegovno povjerenstvo može donijeti jednu od sljedećih odluka:  
a. odluku o oslobađanju od odgovornosti;  
b. odluku o obustavljanju daljnjeg postupka;  
c. odluku o nekoj  od stegovnih mjera predviđenih ovim Pravilnikom.  
(3) Stegovno povjerenstvo donosi odluke većinom glasova na temelju izvedenih dokaza i utvrđenog 
činjeničnog stanja. O glasovanju Stegovnog povjerenstva vodi se zapisnik kojeg potpisuju članovi 
Stegovnog povjer enstva i zapisničar.  
Članak 22.  
(1) Odluku o obustavi stegovnog postupka Stegovno povjerenstvo donosi u slučajevima:  
a. kada je nastupila zastara za vođenje postupka, a prigovor zastare je iskazao student ili djelatnik 
protiv kojeg je podnesen zahtjev za vođenje postupka ;   
8 
b. kada nastupi neka druga okolnost temeljem koje daljnje vođenje postupka postaje 
bespredmetno.  
Članak 23.  
(1) Odluku o oslobađanju od stegovne odgovornosti Stegovno povjerenstvo može donijeti u sljedećim 
slučajevima:  
a. ako prijestup zbog kojeg je pokrenut postupak nije prijestup predviđen zakonom i/ili propisima 
Republike Hrvatske, ovim Pravilnikom ili drugim općim i pojedinačnim aktom Visokog učilišta 
Algebra;  
b. ako nije dokazano da je prijestup učinjen.  
Članak 24.  
(1) Stegovno povje renstvo dužno je objaviti i dostaviti svoju odluku u pisanom obliku u roku od 30 dana 
od dana zaključenja rasprave.  
(2) Odluka kojom se izriče stegovna mjera mora sadržavati:  
a. uvod u kojem su naznačeni podaci o Stegovnom povjerenstvu, datumu održane rasprave i akti 
temeljem kojih je odluka donesena;  
b. izreku u kojoj su naznačeni osnovni podaci o studentu, njegovoj odgovornosti, kratak opis 
prijestupa te izrečenu stegovnu mjeru;  
c. obrazloženje u kojem su navedeni razlozi zbog kojih je izrečena mjera, činjenice ut vrđene u 
postupku, kao i olakšavajuće okolnosti koje su utjecale na donošenje odluke o izrečenoj mjeri, te 
pouku o pravnom lijeku.  
Članak 25.  
(1) Žalbu na odluku Stegovnog povjerenstva mogu podnijeti: počinitelj stegovnog prijestupa, odnosno 
njegov punomoćnik, podnosit elj prijave i osoba ovlaštena za podnošenje zahtjeva za pokretanje 
stegovnog postupka te stranka koja je oštećena stegovnim prijestupom, u roku od 8 dana od dana 
primitka odluke.  
(2) Pravovremeno izjavljena žalba odgađa izvršenje odluke.  
(3) Žalbu na odluku Steg ovnog povjerenstva o stegovnom prijestupu rješava i konačnu odluku donosi 
Vijeće veleučilišta  Visokog učilišta Algebra. Vijeće veleučilišta dužno je razmatrati žalbu u najdužem 
roku od tri mjeseca od njenog podnošenja.  
(4) O žalbi Vijeće veleučilišta odlučuje  na temelju prispjele žalbe i izvještaja kojeg podnosi predsjednik 
stegovnog povjerenstva ili član povjerenstva kojeg predsjednik imenuje.  
Članak 26.   
9 
(1) U postupku rješavanja žalbe Vijeće veleučilišta može:  
a. odbaciti žalbu zbog toga što nije podnesena u roku;  
b. usvojit i žalbu i osloboditi od odgovornosti ili ublažiti izrečenu mjeru;  
c. usvojiti žalbu i predmet vratiti Stegovnom povjerenstvu na ponovno razmatranje i ponovno 
odlučivanje;  
d. odbiti žalbu i potvrditi odluku Stegovnog povjerenstva;  
e. donijeti odluku o obustavljan ju daljnjeg postupka (u slučaju zastare ili nastajanja okolnosti 
uslijed kojih nema svrhe daljnje vođenje postupka).  
(2) Protiv odluka Vijeća veleučilišta  kojima je donesena konačna i pravomoćna odluka o izrečenoj 
stegovnoj mjeri žalba nije dopuštena.  
(3) Odluk a Vijeća veleučilišta  obavezno se objavljuje unutar sustava digitalne referade.  
4 .  P R I J E L A Z N E  I  Z A V R Š N E  O D R E D B E   
Članak 27.  
(1) Po stupanju na snagu Pravilnika obveza je Visokog učilišta Algebra da omogući dostupnost 
Pravilnika svakom studentu i djelatnicima Visokog učilišta Algebra.  
(2) Ukoliko ovim Pravilnikom nije propisano što drugo, u stegovnom se postupku na smislen način 
odgova rajuće primjenjuju odredbe Kaznenog zakona Republike Hrvatske i Zakona o kaznenom 
postupku, osim odredaba o prisilnim mjerama.  
Članak 28.  
(1) Svaka povreda dužnosti djelatnika Visokog učilišta Algebra, kao i stegovne mjere za povredu 
uređena je posebnim pojedinačnim ak tom.  
Članak 29.  
(1) Za tumačenje odredbi ovog Pravilnika nadležno je Vijeće veleučilišta  Visokog učilišta Algebra .  
(2) Ovaj Pravilnik odnosi se na sve upisane studente, apsolvente, nastavnike, suradnike i djelatnike te 
svo nastavno i nenastavno osoblje Visokog učilišta A lgebra.  
Članak 30.  
(1) Svi opći akti koji se odnose na pitanja studija trebaju se uskladiti s ovim Pravilnikom najkasnije u 
roku od 6 mjeseci od stupanja na snagu ovog Pravilnika.  
Članak 31.   
(1) Pravilnik stupa na snagu danom donošenja.   
10 
(2) Danom stupanja na snagu ovog Pravilnika presta je vrijediti  Pravilnik o stegovnoj i materijalnoj 
odgovornosti studenata, nastavnog i nenastavnog osoblja Visokog učilišta Algebra od 26. listopada 
2021. godine.  
Članak 32.  
(1) Odredbe ovog Pravilnika primjenjuju se od akademske godine 2023 ./2024.  
KLASA:  602-03/23 -01/23  
URBROJ:  251-784-03-23-04 
Stranica:  10 