 
1 
Temeljem članka 9. Statuta Sveučilišta  Algebra , Senat  Sveučilišta Algebra  na svojoj prvoj  sjednici održanoj  
12. prosinca 2023. godine donosi  
P R A V I L N I K  O  Z A V R Š N O M  I  D I P L O M S K O M  R A D U  I  
Z A V R Š N O M  I S P I T U 
1. O P Ć E  O D R E D B E   
 
(0) Pravilnikom o završnom i diplomskom radu i završnom ispitu (u daljnjem tekstu: Pravilnik ) uređuju se 
uvjeti i načini prijavljivanja, odobravanja, izrade, postupka obrane i ocjenjivanja završnog i diplomskog 
rada, načini prijavljivanja i ocjenjivanja završnog ispita te promocija  i izdavanje dokumenata o završetku 
studija na Sveučilištu  Algebra.  
 
(1) Za stjecanje svjedodžb e o završenom stručnom  kratkom studiju,  odnosno diplome o završenom 
stručnom prijediplomskom, stručnom diplomskom , sveučilišnom prijediplomskom, odnosno 
sveučilišnom diplomskom studiju  na Sveučilištu  Algebra potrebno je da student, osim položenih ispita 
i izvršenih drugih obveza , upiše kolegij u sklopu kojeg se izrađuje završni, odnosno diplomski rad te da 
obrani završni, odnosno diplomski rad na završnom ispitu, u skladu s odredbama Statuta Sveučilišta  
Algebra i odredbama ovog Pravilnika.  
2. Z A V R Š N I  I  D I P L O M S K I  R A D   
 
(1) Završni, odnosno diplomski rad je samostalna stručna obrada utvrđene teme definirana ovim 
Pravilnikom i Obrascem za prijavu teme završnog, odnosno Obrascem za prijavu teme diplomskog 
rada.  
(2) Izradom završnog, odnosno diplomskog rada student treba pokazati sposobnost primjene teorijskog i 
praktičnog znanja i vještina te sposobnost samostalnog služenja stručnom i znanstvenom literaturom, 
sve u svrhu rješavanja problema struke, koji su primjereni stupnju stručnosti koji daje studij.  
(3) Završni, odnosno diplomski rad ne mora imati svojstvo izvornog rada, ali mora biti samostalno izrađen 
od strane studenta.  
(4) Završni, odnosno diplomski rad može se izvoditi unutar Sveučilišta Algebra kroz rad s mentorom ili s 
voditeljem ili u nekom od radilišta Sveučilišta Algebra odnosno unutar tvrtke koju student odabere, a 
Sveučilište Algebra prihvati kao mjesto izrade završnog, odnosno diplomskog rada.   
   
2 
3. P O V J E R E N S T V O  Z A  Z A V R Š N E  I  D I P L O M S K E  R A D O V E   
 
(1) Povjerenstvo za završne i diplomske radove (u daljnjem tekstu: Povjerenstvo ) osigurava kvalitetu 
predloženih tema završnih i diplomskih radova studenata.  
(2) Povjerenstvo se sastoji od predsjednika Povjerenstva, svih voditelja studija, svih voditelja katedri , četiri 
člana zaduženih za održavanje primjerene  akademske razine  te Koordinatora za završne i diplomske 
radove (u daljnjem tekstu: Koordinator ). 
(3) Povjerenstvo svoje zadaće obavlja kroz četiri povjerenstva područja, koja se ustrojavaju na sljedeći 
način:  
a. Povjerenstvo područja za računarstvo  i informatiku , 
b. Povjerenstvo područja za ekonomiju i marketing , 
c. Povjerenstvo područja za grafičku tehnologiju i dizajn , 
d. Povjerenstvo područja za MBA . 
(4) Predsjednika Povjerens tva i četiri člana  zadužena za kvalitetu primjerene akademske razine imenuje 
Senat  na mandat koji traje do razrješenja dužnosti.  
(5) Koordinator je djelatnik Ureda za podršku nastavi.  
(6) Predsjednik Povjerenstva odlukom raspodjeljuje članove Povjere nstva u  povjerenstva područja . 
(7) Koordinator  poma že predsjedniku Povjerenstva  oko administrativnih poslova veznih za završne i 
diplomske radove  te vodi sjednice povjerenstva područja.   
(8) Predsjednik Povjerenstva obvezan  je, na kraju svog mandata , pripremiti izvještaj Odboru za kvalitetu  
o radu Povjerenstva.   
4. O D A B I R  M E N T O R A   
 
(1) Mentor može biti nastavnik na Sveučilištu Algebra s izborom u nastavno ili znanstveno -nastavno 
zvanje. Iznimno, mentor može biti osoba s izborom u nastavno ili znanstveno -nastavno zvanje koja nije 
nastavnik na Sveučilištu Algebra.  
(2) Najkasnije 90 dana od početka semestra koji prethodi semestru u kojem se izvodi kolegij u sklopu kojeg 
se izrađuje završni, odnosno diplomski rad , Povjerenstvo sastavlja listu potencijalnih mentora koje 
studenti mogu birati u aktualnoj akademskoj  godini. Predmetna lista objavljuje se unutar sustava 
digitalne referade unutar podsustava za prijavu završnog, odnosno diplomskog rada.   
3 
(3) U roku koji odredi predsjednik Povjerenstva objavom unutar sustava digitalne referade, student podnosi 
zahtjev za imenovanje mentora. Na taj način student predlaže mentora i područje u kojem želi izrađivati  
završn i, odnosno diplomsk i rad.  
(4) Prijave studenata i prijedlozi okvirnih tematskih područja za preuzimanje mentorstva dolaze automatski 
kroz sustav digitalne referade do predloženih potencijalnih mentora koji na njih odgovaraju najkasnije 
15 radnih dana nakon isteka roka za izbor mentora koji je određen studentima, prihvaćanjem ili 
odbijanjem mentorstva za pojedinog studenta.  
(5) Odgovore potencijalnih mentora ne vide studenti nego predsjednik Povjerenstva koji provodi postupak 
izbora i imenovanja mentora za sve studente koji su se prijavili za izradu završnog, odnosno diplomskog 
rada.  
(6) Ako traženi mentor ne prihvati studenta, predsjednik Povjerenstva  će odrediti mentora.  
(7) Predsjednik Povjerenstva će, prilikom dodjeljivanja mentora studentima, obratiti pozornost na 
optimalnu raspodjelu mentorstva te, ako je moguće, poštivati odabir studenta i potvrdu odabranog 
mentora o spremnosti preuzimanja mentorstva za pojedinog studenta.  
(8) Studenti će o izboru mentora biti obaviješteni kroz sustav digitalne referade te će biti pozvani s 
mentorom dogovoriti točnu temu, cilj i sadržaj rada koji će predložiti Povjerenstvu.  
(9) Ako je tema završnog, odnosno diplomskog rada interdisciplinarna , moguće je radu dodijeliti i ko -
mentora. Ko -mentora predlaže mentor, u dogovoru sa studentom. Ko -mentor može biti samo osoba 
koja udovoljava uvjetima iz stavka 1 . ovog članka. Prijedlog za dodjelu ko -mentora podnosi se 
Povjerenstvu za završne i diplomske radove u pisanom obliku kao dodatak prijavi teme. U prijedlogu 
je potrebno navesti ime i prezime osobe koja se predlaže za ko -mentora, obrazloženje zbog čega se 
osoba predlaže za ko -mentora te  koja će točno biti uloga i zadaća ko -mentora tijekom izrade završnog, 
odnosno diplomskog rada.  
(10) Za studente koji ne popune obrazac za izbor mentora unutar sustava digitalne referade u propisanom 
roku, smatra se da ne žele upisati kolegij u sklopu kojeg se izrađuje završni, odnosno diplomski rad  u 
tekućoj akademskoj godini, te će izbor mentora, odnosno upis tog kolegija obaviti u nekoj od idućih 
akademskih godina. Pravo studenta da izabere mentora vrijedi tako dugo dok student ima studentska 
prava.  
5. D E F I N I R A N J E  I  O D O B R A V A N J E  T E M E  R A D A   
 
(1) Student s mentorom sudjeluje u definiranju teme rada.  
(2) Tema rada mora odgovarati razini studija i mora odražavati stručni karakter studija s orijentacijom na 
razradu konkretnog praktičnog zadatka. Samo iznimno , ako  Povjerenstvo za završne i diplomske 
radove to dozvoli , tema može biti teorijskog karaktera.   
4 
(3) Tema mora biti povezan a s područjem  studij a.  
(4) Definiranu temu rada potrebno je detaljno opisati kroz Obrazac za prijavu teme završnog, odnosno 
kroz Obrazac za prijavu teme diplomskog rada, koji zatim mentor dostavlja Povjerenstvu na odobrenje.   
 
(1) Povjerenstvo razmatra i odobrava predložene teme radova na sjednicama povjerenstva područja, koje 
se organiziraju jednom mjesečno u svim mjesecima osim srpnja i kolovoza.  
(2) Na sjednice povjerenstv a područja pozivaju se mentor i i student i čiji se prijedlo zi tema razmatra ju. U 
slučaju nedolaska mentora na sjednicu, povjerenstvo područja ima pravo  ne razmatrati predloženu 
temu , odnosno prebaciti razmatranje teme na iduću sjednicu.  
(3) Povjerenstvo područja može potvrditi predloženu temu, može zatražiti potrebne izmjene ili dopune 
predložene teme i može odbiti predloženu temu. U slučaju odbijanja teme student i izabrani mentor 
trebaju predložiti drugu temu, sukladno napomenama i preporuci Povjerenstva  područja .  
(4) Predmetni ispunjeni obrazac arhivira se u digitalnu arhivu završnih, odnosno diplomskih radova.  
(5) Koor dinator vodi zapisnik o radu Povjerenstva područja na sjednici te dostavlja zapisnik svim članovima 
Povjerenstva i svim mentorima čiji su se prijedlozi tema razmatrali na sjednici.  
 
(1) Student jednom u akademskoj godini može promijeniti mentora, temu rada ili oboje.  
(2) Ako student mijenja temu kod istog mentora, uz zahtjev za promjenu teme treba predati i ispunjen 
Obrazac za prijavu teme završnog, odnosno diplomskog rada za novu temu koju predlaže.  
(3) Ako student mijenja mentora, novi mentor treba biti s aktualnog popisa mentora. Izborom novog 
mentora moguće je birati i novu temu pri čemu je nakon odobravanja promjene mentora potrebno 
predati i Obrazac za prijavu teme završnog, odnosno diplomskog rada.  
(4) Studentima koji žele zadržati odobrenu temu, novi mentor treba dati pis menu suglasnost da prihvaća 
mentorstvo za tu temu.  
(5) Promjenu mentora odobrava predsjednik Povjerenstva, a novu predloženu temu odobrava 
Povjerenstvo.  
(6) Studenti koji studiraju na izvanrednom studiju, kao i studenti koji su stipendisti ili korisnici kredita, mogu 
izabrati temu rada u skladu s potrebama tvrtke, stipenditora, odnosno kreditora.   
 
(1) Predsjednik Povjerenstva ima obvezu početkom svake akademske godine odrediti točan raspored 
rokova u svezi sa završnim , odnosno diplomskim  radovima te isti objaviti pod nastavnim materijalima 
kolegija u sklopu kojih se izrađuje završni, odnosno diplomski rad .  
5 
6. I Z R A D A  Z A V R Š N O G  I  D I P L O M S K O G  R A D A  
 
(1) Student je obvezan  kod izrade rada držati se odobrene teme od strane Povjerenstva prihvaćajući i 
uvažajući sve komentare i prijedloge koje je dobio od Povjerenstva.  
(2) Mentor je odgovoran pratiti da se rad izrađuje u skladu s odobrenom temom.  
(3) Opseg i složenost teme završnog i diplomskog rada moraju odgovarati razini studija i moraju biti takvi 
da ju student može obraditi u roku koji odgovara upisanim ECTS bodovima (1 ECTS bod = 25 -30 radnih 
sati).  
(4) Završni rad od uvoda do zaključka mora obuhvatiti 12.000 -15.000 riječi.  
(5) Diplomski rad od uvoda do zaključka mora obuhvatiti 20.000 -25.000 riječi .  
 
(1) Ako student izrađuje rad u vanjskoj tvrtki, određuje mu se uz mentora i stručni koordinator rada, koji je 
zadužen pratiti i pomagati njegov rad i biti u stalnom kontaktu i koordinaciji s mentorom, sukladno 
Pravilniku o stručnoj praksi.  
(2) Specifikacija zadataka stručnog koordinatora rada, te prava i obveze studenta za vrijeme stručne 
prakse, bit će definirani posebnim ugovorom između Sveučilišta Algebra i pojedinog radilišta u koje se 
upućuje studenta na praktični rad, sukladno Pravilniku o stručnoj praksi .  
 
(1) Završni, odnosno diplomski rad piše se standardnim hrvatskim ili engleskim jezikom, latiničnim pismom.  
(2) Kompletni primjer tekstualnog oblika završnog odnosno diplomskog rada sa svim veličinama i oblicima 
fontova u završnom  odnosno diplomskom  radu nalaze se na elektroničkom predlošku (Prilog 1), koji je 
dostupan studentima unutar sustava digitalne referade. Obveza je studenta da završni, odnosno 
diplomski rad izradi točno kako je definirano predloškom (Prilog 1) poštujući sve odredbe i dijelove koje 
predložak nalaže.  
(3) Završni rad za stručni prijediplomsk i studij Oblikovanja tržišnih komunikacija sastoji se od pisanog dijela 
rada koji se oblikuje  u skladu sa  uputama za oblikovanje završnih radova na stručnom studiju 
Oblikovanja tržišnih komunikacija koje su dane u Prilogu 2  i vizualnih predložaka odnosno digitalnih 
radova koje je student samostalno izradio.  
(4) Iznimno, na interdisciplinarnom diplomskom studiju Kreativno  upravljanje dizajnom i komunikacijama 
tema može biti vizualno -komunikacijska pri čemu se rad oblikuje kao što je propisano za studij 
Oblikovanja tržišnih komunikacija u prethodnom stavku.  
   
6 
 
(1) U završnom, odnosno diplomskom radu, iza zaključka, s datumom i oznakom mjesta završetka rada, 
treba biti navedena sljedeća izjava : 
„Pod punom odgovornošću pismeno potvrđujem da je ovo moj autorski rad čiji niti jedan dio nije nastao 
kopiranjem ili plagiranjem tuđeg sadržaja. Prilikom izrade rada koristio sam tuđe materijale navedene 
u popisu literature, ali nisam kopirao niti jedan nji hov dio, osim citata za koje sam naveo autora i izvor 
te ih jasno označio znakovima navodnika. U slučaju da se u bilo kojem trenutku dokaže suprotno, 
spreman sam snositi sve posljedice uključ ujući i poništenje javne isprave stečene dijelom i na temelju 
ovoga rada ”. 
(2) Izjavu iz stavka 1. ovog članka , s navedenim  meta -podacima o radu, student vlastoručno potpisuje 
pred Ispitnim povjerenstvom prilikom obrane rada.  
 
(1) Student je obvezan tijekom izrade rada prihvaćati primjedbe mentora ili stručnog koordinatora rada t e 
izvodi ti zahtijevane preinake i dorade poštujući pri tome odredbe ovog Pravilnika.  
(2) Ako rad, koji je pripremljen za predaju, po mišljenju mentora ne zadovoljava svojom kvalitetom i 
opsegom ili se ne slaže s odobrenom temom od strane Povjerenstva, studentu će se rad vratiti na 
dopunu.  
7. P R E D A J A  R A D A   
 
(1) Ako je student tijekom studija izradio jedan ili više radova koji po svom sadržaju i opsegu odgovaraju 
završnom, odnosno diplomskom radu, a radovi nisu bili uvjet za potpis ili za ostvarivanje određenog 
broja bodova na nekom od kolegija koje je student upi sao i polagao, umjesto predaje Obrasca za prijavu 
rada može predati taj rad, a Povjerenstvo većinom glasova može taj rad priznati kao završni, odnosno 
diplomski rad.  
(2) Povjerenstvo može, istim postupkom, priznati kao završni, odnosno diplomski rad i izum, tehničko 
unapređenje, objavljeni stručni ili znanstveni rad i sl., ako po svom sadržaju odgovara završnom, 
odnosno diplomskom radu. Postupak prijave i predaje završnog, odnosno diplomskog rada istovjetan 
je i u tom slučaju postupku opisanom u ovom Pravilniku .  
 
(1) Student završen i rad sa svim prilozima šalje mentoru u digitalnom obliku . Cjeloviti pisani dio  rada 
dostavlja  se u Word formatu .  
7 
(2) Nakon što mentor procijeni da dostavljeni rad zadovoljava svojom kvalitetom i opsegom, mentor šalje 
rad Koordinatoru . Rad treba biti dostavljen Koordinatoru najkasnije 30 dana prije željenog termina za 
prijavu obrane rada.  
(3) Koordinator utvrđuje zadovoljava li rad sve tehničke zahtjeve. Ako rad ne zadovoljava sve tehničke 
zahtjeve, rad se vraća na do radu mentoru i studentu.  
(4) Rad koji zadovoljava tehničke zahtjeve, provjerava se softverom za provjeru sličnosti rada i drugih 
izvora/radova  te se, zajedno s izvješćem iz softvera za provjeru sličnosti rada i drugih izvora/radova , 
dostavlja Ispitnom  povjerenstvu .  
8. I S P I T N O  P O V J E R E N S T V O  I  O C J E N J I V A N J E  R A D A   
 
(1) Predsjednik Povjerenstva za završne i diplomske radove određuje sastav Ispitnog povjerenstva za 
svakog studenta posebno , nakon što mentor dostavi završeni rad Koordinatoru .  
(2) Ispitno povjerenstvo sastoji se od sljedećih članova: predsjednika ispitnog povjerenstva, mentora i 
člana.  
(3) Članovi Ispitnog povjerenstva mogu biti i članovi Povjerenstva za završne i diplomske radove.  
(4) Član Ispitnog povjerenstva, uz mentora, je stručnjak iz redova nastavnik a Sveučilišta Algebra s izborom 
u nastavno ili znanstveno -nastavno zvanje .  
 
(1) Ispitno povjerenstvo pregledava završni, odnosno diplomski rad te u roku od najviše  15 dana od 
dostave rada svoje komentare dostavlja Koordinatoru i studentu.  
(2) Iznimno od stavka 1. ovog članka, rok za pregledavanje  radova dostavljenih Koordinatoru u periodu od 
1. srpnja do 15. kolovoza, je 15. rujan . 
(3) Ispitno povjerenstvo utvrđuje  odgovara li rad odobrenom obrascu, postoje li dijelovi rada koj i ugrožavaju 
izvornost rada (temeljem sličnosti rada i drugih izvora/radova ) te procjenjuj e kvalitetu i op seg rada. Ako 
članovi Ispitnog povjerenstva  smatraju da je rad na zadovoljavajućoj razini, ali  imaju  komentare na rad , 
iste dostavljaju mentoru i studentu, koji potom dorađuje rad prema komentarima.  Ako Ispitno 
povjerenstvo utvrdi da rad nije na zadovoljavajućoj razini, student se upućuje na cjelovitu doradu rada 
i ponovnu predaju mentoru pa Povjerenstvu.  
(4) Student , čiji rad je na zadovoljavajućoj razini, ali su potrebne minimalne korekcije prema komentarima 
članova Ispitnog povjerenstva, unutar 10 dana od dostave komentara treba korigirati i lektorirati rad.  
Tako korigiranu  i lektoriranu  verziju rada, mentor dostavlja Koordinatoru , zajedno s potvrdom o lekturi, 
potpisanom od strane lektora koji je lektorirao rad. Ova verzija rada smatra se finalnom verzijom rada  
i dostavlja se u PDF formatu .  
8 
(5) Student , čiji rad je na zadovoljavajućoj razini  i na kojem nisu bile potrebne nikakve korekcije , unutar 
sljedećih 10 dana treba lektorirati rad. Lektoriranu  verziju rada, mentor dostavlja Koordinatoru, zajedno 
s potvrdom o lekturi, potpisanom od strane lektora koji je lektorirao rad. Ova verzija rada smatra se 
finalnom verzijom rada i dostavlja se u PDF formatu . 
(6) Ocjenu pisanog dijela rada daje svaki član Ispitnog povjerenstva za sebe, upisom u za to predviđeno 
mjesto unutar sustava digitalne referade.  
9. Z A V R Š N I  I S P I T  I  O B R A N A  R A D A  
 
(1) Uvjet za prijavu obrane završnog, odnosno diplomskog rada, su aktivan status studenta, položeni svi 
ispiti unutar upisanog studijskog programa, odobren Obrazac za prijavu teme završnog, odnosno 
diplomskog rada, predan a finaln a verzija  rada te ispunjene sve ostale utvrđene studentske obveze što 
je potvrđeno dodijeljenim potpisima odgovarajućih osoba u sustavu digitalne referade.  
(2) Studenti stručnih prijediplomskih i stručnih kratkih studija  moraju, osim uvjeta iz stavka 1. ovog članka, 
imati odrađenu i upisanu praksu, ako je ona predviđena Pravilnikom o stručnoj praksi.  
 
(1) Termin obrane rada određuje Koordinator  uz dogovor sa svim članovima Ispitnog povjerenstva, a 
najkasnije 15 dana od dana prijave obrane završnog, odnosno diplomskog rada.  
(2) U izvanrednim situacijama termin obrane rada može se održati najviše 30 dana od dana prijave obrane 
rada.  
 
(1) Obrana rada je javna i odvija se pred Ispitnim povjerenstvom, studentima, nastavnicima i drugim 
zainteresiranim osobama. U skladu s karakterom obrane, Sveučilište A lgebra osigurava uvjete za 
svečano ozračje tijekom obrane. Od studenta se također očekuje da svojim nastupom i svečanim 
izgledom da svoj doprinos ovom važnom činu.  
(2) Postupak i ocjenjivanje na obrani rada provodi Ispitno povjerenstvo.  
(3) Student  na obrani prezentira svoj rad te mu Ispitno povjerenstvo provjerava znanje iz užeg područja 
teme rada .  
 
(1) Postupak na obrani rada je sljedeći :  
a. Predsjednik Ispitnog povjerenstva otvara postupak (predstavlja članove Ispitnog povjerenstva i 
studenta te utvrđuje ispunjenje svih uvjeta za prijavu ispita i obranu rada te objašnjava studentu 
postupak na obrani).   
9 
b. Student izlaže osnovnu problematiku rada, metode kojima se služio i najvažnije rezultate do kojih 
je u radu došao. Izlaganja studenta  može trajati najviše 20 minuta na stručnim prijediplomskim i 
stručnim kr atkim, odnosno najviše 30 minuta na stručnim  diplomskim studijima.  
c. Nakon izlaganja rada članovi Ispitnog povjerenstva postavljaju usmena pitanja studentu iz užeg 
područja teme rada.  
d. Student odgovara na pitanja.  
e. Nakon što je student odgovorio na sva postavljena pitanja, napušta prostoriju u kojoj ostaju samo 
članovi Ispitnog povjerenstva.  
f. Nakon konzultacija, Ispitno povjerenstvo usuglašava  ocjenu obrane rada te poziva studenta da mu 
priopći konačnu ocjenu i obrazloženje iste.  
 
(1) Ocjena rada, ocjena obrane rada te sukladno tome i ocjena završnog ispita može biti: nedovoljan (1), 
dovoljan (2), dobar (3), vrlo dobar (4) i izvrstan (5).  
(2) O ocjeni obrane rada odlučuju zajedno svi članovi Ispitnog povjerenstva temeljem definiranih kriterija 
za ocjenjivanje obrane rada.  
(3) Konačna ocjena završnog ispita koja je i konačna ocjena studija određuje se po formuli (4A+B+C)/6 pri 
čemu je A  – srednja ocjena svih položenih ispita za vrijeme studija, B  – ocjena rada, a C  – ocjena 
obrane rada. Ocjenu uspješnosti studija je potrebno zaokružiti na cijeli broj.  
(4) Konačna ocjena obrane rada može biti i nedovoljan ako je iz bilo kojeg segmenta ocjenjivanja (rad ili 
obrana) student na završnom ispitu odnosno obrani rada dobio ocjenu nedovoljan. Ako je konačna 
ocjena obrane rada nedovoljan (1), obavezno se navode razlozi za takvu ocjenu i oni se unose u 
zapisnik o završno m ispitu.  
(5) Ako student prijavi, a ne obrani rad, Ispitno povjerenstvo ga upućuje na ponovni upis kolegija .  
 
(1) Na završnom ispitu vodi se zapisnik kroz sustav digitalne referade u kojem se navode ocjene , imena 
članova ispitnog povjerenstva , tema rada i datum obrane.  
(2) Zapisnik o završnom ispitu se ispisuje iz sustava digitalne referade u jednom primjerku te ga potpisuju 
svi članovi Ispitnog povjerenstva. Potpisani zapisnik predsjednik Ispitnog povjerenstva dostavlja 
Koordinatoru .  
(3) Koordinator vodi evidenciju o obranama radova. Zapisnici o završnim ispitima pohranjuju se i čuvaju 
sukladno pravilima o arhiviranju i čuvanju akata trajne vrijednosti unutar profila studenta.   
10 
(4) Finalna verzija rada objavljuje se u sustavu digitalnih akademskih arhiva i repozitorija Republike 
Hrvatske , kroz koji je javno dostupna.  Objavljeni dokument treba sadržavati:  
a. potvrdu o dodjeli teme završnog, odnosno diplomskog rada, potpisanu od strane Predsjednika 
Povjerenstva, mentora i studenta,  
b. sam završni, odnosno diplomski rad,  
c. izjavu o akademskoj čestitosti , potpisanu od strane studenta,  
d. potvrdu o lekturi, potpisanu od strane lektora koji je lektorirao rad i  
e. zapisnik o završnom ispitu , potpisan od strane svih članova Ispitnog povjerenstva.  
10. P R O M O C I J A  I  I Z D A V A N J E  D O K U M E N A T A  O  Z A V R Š E T K U  
S T U D I J A  
 
(1) Potvrda o završetku studija izdaje  se na zahtjev studenta te je student može podići najranije 5 dana 
nakon polaganja završnog ispita.  
(2) Potvrda o završetku studija je javna isprava i služi u svrhu dokazivanja statusa do izdavanja dip lome, 
odnosno svjedodžbe .  
 
(1) Diploma , odnosno svjedodžba , se uručuje na svečanoj promociji.  
(2) Diplomu , odnosno svjedodžbu , uručuju Rektor  i promotori.  
(3) Svečana promocija na kojoj se uručuju diplome i svjedodžbe  organizira se u pravilu jednom godišnje. 
O datumu i satu svečane promocije studente obavještava Studentska referada .  
11. P R I J E L A Z N E  I  Z A V R Š N E  O D R E D B E  
 
(1) Senat Sveučilišta  Algebra rješava prigovore i žalbe studenata u svezi sa završnim, odnosno diplomskim 
radovima i završnim ispitom . 
 
(1) Svi opći akti koji se odnose na pitanja završnih i diplomskih radova  te završnih ispita  trebaju se uskladiti 
s ovim Pravilnikom najkasnije u roku od 6 mjeseci od stupanja na snagu ovog Pravilnika.  
(2) Sastavni dio ovog Pravilnika su: P redložak za izradu završnog odnosno diplomskog rada  (Prilog 1), 
Upute za oblikovanje završnih radova na studiju Oblikovanja tržišnih komunikacija  (Prilog 2).  
   
11 
 
(1) Pravilnik stupa na snagu danom donošenja  i primjenjuje se na sve studente Sveučilišta Algebra.  
 
KLASA:  602-03/23 -01/11  
URBROJ:  251-785-02-23-47 
Stranica:  11 