1/3 
 Temeljem članka 28. Statuta Visokog učilišta Algebra, a u skladu s Etičkim kodeksom 
Visokog učilišta Algebra te Pravilnikom o stegovnoj i materijalnom odgovornosti 
studenata, nastavnog i nenastavnog osoblja Visokog učilišta Algebra, Dekan Visokog 
učilišta Algebra 09. veljače 2018. godine donosi  
KODEKS PONAŠANJA STUDENATA  
VISOKOG UČILIŠTA ALGEBRA  
Studenti, nastavnici, suradnici i zaposlenici Visokog učilišta Algebra trebaju zajedničkim 
snagama ustrajati na stvaranju optimalnog okruženja i uvjeta za ostvarenj e časnog 
akademskog djelovanja.  
Kodeks se prvenstveno temelji na želji studenata i nastavnika Visokog učilišta Algebra 
da se izbjegnu i eliminiraju neprihvatljiva ponašanja, a uspostavi odnos temeljen na 
uzajamnom poštovanju.  
Dužnosti studenata su:  
 čuvati  ugled i dostojanstvo Visokog učilišta Algebra, studenata, nastavnika i 
suradnika;  
 prisustvovati predavanjima, vježbama i ostalim oblicima nastave bez kašnjenja;  
 redovno izvršavati i samostalno organizirati ispunjavanje dužnosti (financije, prijave 
i odjave ispita, broj izlazaka na ispite, dolaznost na predavanja i vježbe,  i sl.)  
 poštivati ured ovna radna vremena  
 prisustvovati sjednicama Stručnog vijeća i ostalih odbora čiji su članovi;  
 ponašati se pristojno i korektno prema nastavnicima, suradnicima i ostalim 
djelatnicima Visokog učilišta Algebra  i studentima;  
 ako u nekom prostoru Visokog učilišta (npr. čitaonica , učionice, dvorane i drugo) 
vrijede posebna pravila ponašanja i boravka, nužno ih se pridržavati ; 
 čuvati imovinu i okoliš Visokog učilišta Algebra.  
Prava studenata su:  
definirana u skladu s propisima kao što su Ustav RH, Zakon znanstvenoj djelatnosti i 
visokom obrazovanju, Statut Visokog učilišta Algebra , Pravilnik  o studijima i studiranju , 
a posebno:   
 jednaka i neotuđiva prava bez obzira na rasu, nacionalnost, vjeru, spol, politička i 
druga uvjerenja i nazore, socijalni status i sve druge razlike;  
 sloboda izražavanja u skladu sa zakonskim odlukama i moralnim načelima 
akademskog građanina;  
 sloboda  nepolitičkog udruživanja;  
 demokratski izabrani predstavnici  s pravom glasa u Stručnom vijeću  Visokog učilišta 
Algebra ;  
 davanje mišljenja o pitanjima koja se odnose na prava i obveze studenata preko 
predstavnika studenata;  2/3 
  dostupnost Statutu Visokog učiliš ta Algebra  i ostalim aktima koji se odnose na njih i 
njihova prava na Visokom učilištu Algebra;  
 korektan odnos od strane zaposlenika Visokog učilišta Algebra  te s time u svezi na 
žalbu u slučaju kršenja tog prava;  
 pohađanje  predavanja, vježbe, seminare i ostale oblike nastave;  
 sudjelovanje u znanstvenoistraživačkom i stručnom radu;  
 pomoć i savjetovanje koordinatora Centra Karijera vezan o uz studij ;  
 predaja  žalbe  na odluku ili postupak nadležnom tijelu Visokog učilišta Alg ebra;   
 nagrađivanje  za rad, dostignuća i doprinos afirmaciji Visokog učilišta Algebra;  
 sudjelovanje u dopunskim aktivnostima: kulturnim, sportskim, stručn im 
konferencijama i seminarima itd.  
Neprihvatljivim ponašanjem smatra se:  
 nepristojan i nekorektan odnos prema nastavnicima, i ostalim djelatnicima Visokog 
učilišta Algebra ili studentima;  
 kašnjenje  ili napušt anje bilo kojeg oblika nastave te  neispunjenje drugih nastavnih 
obveza;  
 ometanje bilo kojeg oblika nastave;  
 stvaranje buke ili remećenje reda i mira;  
 neprimjereno odijevanje prema opće prihvaćenim pravilima za pojedinu priliku;  
 uporaba pomagala na ispitima i ostalim provjerama znanja, osim u slučajevima kada 
su ona eksplicitno dozvoljena, te primanje i pružanje pomoći na ispitima i ostalim 
provjerama znanja;  
 prezentiranje tuđeg rada kao svo g; 
 krivo predstavljanje, prisustvovanje provjeri znanja u ime druge osobe;  
 krivotvorenje dokumenata vezanih uz studij i ostvarivanje studentskih prava;  
 narušavanje pravila za zaštitu autorskih prava i intelektualnog vlasništva;  
 nedozvoljeni pristup resursima računalnog sustava i ostalih subjekata povezanih s 
Visokim učilištem Algebra putem Interneta;  
 prouzrokovanje materijalne štete i otuđivanje imovine Visokog učilišta Algebra;  
 postupci kojima se namjerno ili iz krajnje nepažnje zagađuje okoliš Visokog učilišta 
Algebra ;  
 dolazak na bilo koji od oblika nastave pod utjecajem alkohola ili opojnih droga;  
 sva ostala djela koja su u suprotnosti s moralnim normama prihvaćenim u društvu te  
djela koja su zakonom utvrđena kao prekršajna i kaznena djela.  
U slučaju sumnje na povredu ovog Kodeksa protiv studenata pokreće se stegovni 
postupak u skladu s Pravilnikom o stegovnoj i materijalnom odgovornošću studenata, 
nastavnog i nenastavnog osoblja.  3/3 
 Ovaj Kodeks stupa na snagu danom donošenja, a objavit će se n a intranet stranicama 
Visokog učilišta Algebra.  
 
U Zagrebu , 09.02.2017.  
Klasa:  602-04/18 -01/10  
Ur. broj:  251-321-18-01-07 
Revizija:  0 
Datum revizije:  - 
Stranica:  3 