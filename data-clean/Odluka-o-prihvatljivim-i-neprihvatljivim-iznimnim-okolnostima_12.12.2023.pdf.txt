 
 
1 
Temeljem članka 9. Statuta Sveučilišta Algebra, Senat Sveučilišta Algebra na svojoj 1. sjednici održanoj 
12. prosinca 2023. godine  donosi :  
O D L U KU  O  P R I H V A T L J I V I M  I  N E P R I H V A T L J I V I M  
I Z N I M N I M  O K O L N O S T I M A  
O P Ć E  O D R E D B E  
 
(1) Sveučilište  Algebra razumije da se pristupnici  neposredno pred upis na studij te  studenti  za vrijeme 
svog studiranja mogu naći u iznimnim okolnostima kao što su bolest ili na drugi način nepredviđeni 
događaj koji je izvan  njihove  kontrole, a koje im privremeno onemogućuju:  
a. upis na studij u rokovima propisanim Natječajem za upis  
b. pohađanje nastave,  
c. predaju radova u rokovima,  
d. polaganje ispita.  
(2) Ova odluka opisuje proceduru po kojoj se postupa u tom slučaju te popisuje prihvatljive i neprihvatljive 
iznimne okolnosti koje se mogu uzeti u obzir i na temelju kojih se može odlučivati.  
P R O C E D U R A  U  S L U Č A J U  O N E M O G U Ć E N O G  U P I S A  N A  S T U D I J  U  
P R O P I S A N O M  R O K U  
 
(1) Prema Pravilniku o studijima i studiranju, članak 6.: Upis na studij moguć je do najviše 28 dana od 
službenog datuma početka akademske godine, propisanog Natječajem, osim u slučaju postojanja  
olakotnih okolnosti propisanih Odlukom o prihvatljivim i neprihvatljivim okolnostima.  
(2) Pristupnik  koji nije uspio izvršiti upis , u roku definiranom člankom 6. Pravilnika o studijima i studiranju 
Sveučilišta  Algebra , može podnijeti pisanu zamolbu da mu se odobri naknadni upis  ukoliko se u 
trenutku izvršenja upisa našao u jednoj ili više okolnosti propisanih člankom 7 . ove Odluke.   
(3) Pristupnik  zamolbu  u pisanom obliku  podnosi Prijavnom  uredu  Sveučilišta  Algebra  mailom ili dostavom 
potpisanog pismenog dokumenta . 
(4) Zamolba mora sadržavati opis iznimnih okolnosti i biti popraćena potrebnim dokazima.  
(5) Prijavni ured obradit će zamolbu, te, ukoliko je potrebno, zatražiti od pristupnika dodatne informacije ili 
dokaze te proslijediti cjelokupnu dokumentaciju Voditelju prijavnog  ureda na odlučivanje.    
 
2 
(6) Prilikom donošenja odluke Voditelj prijavnog ureda razmotrit će zamolbu pristupnika , priložene dokaze 
te se po potrebi konzultirati s Prorektoricom  za nastavu  i studente . Voditelj prijavnog  ureda odluku će 
temeljiti na procjeni o tome opravdavaju li iznimne  okolnosti  kašnjenje s upisom te jesu li te okolnosti 
bile izvan kontrole pristupnika .  
(7) Prijavni  ured će obavijestiti pristupnika  o tome je li njegova zamolba odobrena kao i o razlozima 
donošenja odluke te postupiti po odluci.  
P R O C E D U R A  U  S L U Č A J U  O N E M O G U Ć E N O G  P O H A Đ A N J A  N A S T A V A  
 
(1) Prema Pravilniku o studijima i studiranju, članak 19.: Studenti koji ne zadovolje predmetnu minimalnu 
prisutnost na nastavi ili ne ispune neku od drugih obveza propisanih Uputom za pohađanje i polaganje 
kolegija i utvrđenih studijskim programom ne mogu dobiti digitalni potpis nastavnika unutar pojedinog 
kolegi ja i ne mogu polagati ispite iz predmetnog kolegija nego kolegij mogu upisati ponovo. Iznimno, u 
slučaju postojanja  olakotnih okolnosti propisanih Odlukom o prihvatljivim i neprihvatljivim okolnostima 
studenti mogu podnijeti pismenu zamolbu za odobravanje potpisa.    
(2) Student koji nije pohađao propisanu količinu nastave definiranu člankom 19. Pravilnika o studijima i 
studiranju Sveučilišta  Algebra može podnijeti pisanu zamolbu da mu se odobri potpis  ukoliko se  tijekom 
trajanja te nastave našao u jednoj ili više okolnosti propisanih člankom 7 . ove Odluke.   
(3) Student  zamolbu  u pisanom obliku  podnosi studentskoj referadi mailom ili dostavom potpisanog 
pismenog dokumenta najkasnije do dva tjedna prije završetka nastave , a iznimno u slučaju da su 
okolnosti nastupile u periodu posljednja dva tjedna nastave onda najkasnije do završetka semestralnih 
ispitnih rokova – veljača za zimski semestar, srpanj za ljetni semestar.  
(4) Zamolba mora sadržavati opis iznimnih okolnosti i biti popraćena potrebnim dokazima.  
(5) Studentska referada obradit će zamolbu, te, ukoliko je potrebno, zatražiti od studenta dodatne 
informacije ili dokaze te proslijediti cjelokupnu dokumentaciju Prorektorici za nastavu  i studente  na 
odlučivanje.   
(6) Prilikom donošenja odluke Prorektorica  za nastavu i  studente   razmotrit će zamolbu studenta, priložene 
dokaze te se po potrebi konzultirati s odgovarajućim nastavnicima. Prorektorica za nastavu i  studente 
odluku će temeljiti na procjeni o tome opravdavaju li iznimne okolnosti izostanak s nastave te jesu li te 
okolnosti bile izvan kontrole studenta.  
(7) Studentska referada će obavijestiti studenta o tome je li njegova zamolba odobrena kao i o razlozima 
donošenja odluke te isto provesti kroz informacijski sustav.  
P R O C E D U R A  U  S L U Č A J U  O N E M O G U Ć E N E  P R E D A J E  R A D A  U  
Z A D A N O M  R O K U  
 
(1) Prema Pravilniku o studijima i studiranju, članak 32.: Uputom za pohađanje i polaganje kolegija 
propisuju se rokovi za predaju projekata, pojedinih dijelova projekata, projektnih zadataka, zadaća,  
 
3 
prezentacija i ostalih vrsta radova koji ne zahtijevaju prethodnu klasičnu prijavu kroz informacijski 
sustav. Studentima koji ne predaju rad do propisanog roka za predaju isti se neće ocijeniti. Studenti su 
dužni poštivati zadane rokove. Iznimno u slučaju postojanja olakotnih okolnosti propisanih Odlukom o 
prihvatljivim i neprihvatljivim okolnostima studenti mogu podnijeti pismenu zamolbu za produljenje roka.  
(2) Student koji nije predao rad na kolegiju u roku definiranom Uputom za pohađanje i polaganje kolegija 
može podnijeti pisanu zamolbu da mu se odobri naknadni rok za predaju rada  ukoliko se  tijekom 
semestra u kojem je trebao napraviti rad našao u jednoj ili više okolnosti propisanih člankom 7 . ove 
Odluke.   
(3) Student  zamolbu u pisanom obliku  podnosi studentskoj referadi  najkasnije do dva tjedna prije 
definiranog datuma za predaju rada , a iznimno u slučaju da su okolnosti nastupile u periodu posljednja 
dva tjedna do definiranog datuma za predaju rada  onda najkasnije tjedan dana nakon definiranog 
datuma za predaju rada , mailom ili dostavom potpisanog pismenog dokumenta . 
(4) Zamolba mora sadržavati opis iznimnih okolnosti i biti popraćena potrebnim dokazima.  
(5) Studentska referada obradit će zamolbu, te, ukoliko je potrebno, zatražiti od studenta dodatne 
informacije ili dokaze te proslijediti cjelokupnu dokumentaciju Prorektorici za nastavu i studente  na 
odlučivanje.   
(6) Prilikom donošenja odluke Prorektorica za nastavu i studente  razmotrit će zamolbu studenta, priložene 
dokaze te se po potrebi konzultirati s odgovarajućim nastavnicima . Prorektorica za nastavu i studente  
odluku će temeljiti na procjeni o tome opravdavaju li iznimne kašnjenje s predajom rada  te jesu li te 
okolnosti bile izvan kontrole studenta.  
(7) Ukoliko se zamolba može odobriti, u dogovoru s predmetnim nastavnikom definira se novi rok za 
predaju rada koji se jasno naznačuje u odluci.  
(8) Studentska referada će obavijestiti studenta o tome je li njegova zamolba odobrena  i koji je novi rok za 
predaju rada  kao i o razlozima donošenja odluke te isto provesti kroz informacijski sustav.  
P R O C E D U R A  U  S L U Č A J U  O N E M O G U Ć E N O G  P O L A G A N J A  I S P I T A   
 
(1) Prema Pravilniku o studijima i studiranju, članak 33.: Ukoliko student ispit nije na vrijeme odjavio, a 
istome nije pristupio ili je bio spriječen završiti započet ispit može u slučaju postojanja  olakotnih 
okolnosti propisanih Odlukom o prihvatljivim i neprihvatljivim okolnostima podnijeti pismenu zamolbu 
za poništavanje prijave . 
(2) Student koji ispit nije na vrijeme odjavio, a istome nije pristupio ili je bio spriječen završiti započet ispit 
može podnijeti pisanu zamolbu da mu se poništi prijava na ispit  ukoliko se neposredno prije termina 
ispita ili za vrijeme trajanja istog našao u jednoj ili više okolnosti propisanih člankom 7 . ove Odluke.   
(3) Student zamolbu  u pisanom obliku  podnosi studentskoj referadi najkasnije  do tjedan dana nakon 
datuma ispita  mailom ili dostavom potpisanog pismenog dokumenta .  
(4) Zamolba mora sadržavati opis iznimnih okolnosti i biti popraćena potrebnim dokazima.   
 
4 
(5) Studentska referada obradit će zamolbu, te, ukoliko je potrebno, zatražiti od studenta dodatne 
informacije ili dokaze te proslijediti cjelokupnu dokumentaciju Prorektorici za nastavu i studente  na 
odlučivanje.   
(6) Prilikom donošenja odluke Prorektorica za nastavu i studente  razmotrit će zamolbu studenta, priložene 
dokaze te se po potrebi konzultirati s odgovarajućim nastavnicima. Prorektorica za nastavu i studente  
odluku će temeljiti na procjeni o tome opravdavaju li iznimne okolnosti nemogućnost polaganja ispita  
te jesu li te okolnosti bile izvan kontrole studenta.  
(7) Studentska referada će obavijestiti studenta o tome je li njegova zamolba odobrena  kao i o razlozima 
donošenja odluke te isto provesti kroz informacijski sustav.  
P R A V O  N A  P R I G O V O R  
 
(1) Studenti koji su nezadovoljni ishodom svoje zamolbe imaju pravo prigovora, slijedeći postupak za 
prigovore Sveučilišta  Algebra.  
 
P O P I S  K A T E G O R I J A  P R I H V A T L J I V I H  O K O L N O S T I  I  P O P R A T N I H  
D O K A Z A :  
 
Okolnosti  Potrebni dokazi  
Teške tjelesne ozljede ili zdravstven a stanj a koja zahtijevaju 
hitni bolnički prijem  ili hospitalizaciju odnosno  stalni nadzor 
liječnika  u periodu duljem od mjesec dana . 
Teška ozljeda ili bolest djeteta, bračnih drugova , partnera ili 
roditelja, ali ne i šire obitelji  koja zahtijeva hitni bolnički prijem ili 
hospitalizaciju odnosno stalni nadzor liječnika  u periodu duljem 
od mjesec dana . 
Ozbiljno pogoršanje ili akutna epizoda postojećeg i trajnog 
zdravstvenog  ili mentalnog  stanja ili tjelesnog invaliditeta.  
Rizična trudnoća.  Pisani dokazi registriranog liječnika s 
određenom dijagnozom, s datumima 
razdoblja u kojem je student bio u 
takvom stanju  
Dokument verifikacije priloženih 
dokaza od strane školske liječnice  za 
redovne studente odnosno kopija 
doznake o bolovanju za studente u 
radnom odnosu.  
Smrt roditelja (uključujući posvojitelja i zakonskog skrbnika), 
djeteta, braće i sestara, bračnih drugova ili partner a. Smrtovnica  
Žrtva teškog kaznenog djela1 (npr. silovanje, napad, pljačka), 
teroristički incident, prirodna katastrofa, veliki požar u prostoru 
stanovanja.  Pisana potvrda prijavljenog kaznenog 
djela od nadležnog tijela  
 
 
 
1 Kako je regulirano Kaznenim zakonom Republike Hrvatske („Narodne novine“ 125/11, 144/12, 56/15, 61/15, 101/17, 118/18, 126/19 , 
84/21)   
 
5 
Neočekivane obveze skrbi uzrokovane iznenadnom smrću ili 
bolešću ili pogoršanjem trenutnog zdravstvenog stanja djeteta,  
bračnih drugova , partnera ili roditelja  u periodu duljem od 
mjesec dana . Pisani dokazi registriranog liječnika  
Porotnička služba ili nazočnost na sudu kao svjedok, tuženik ili 
tužitelj.  Službena korespondencija Suda  
Problemi s vizom.  Službena korespondencija  
P O P I S  K A T E G O R I J A  N E P R I H V A T L J I V I H  O K O L N O S T I :  
 
Okolnosti  
Stalna zdravstvena stanja, invaliditet, poteškoće u učenju ili stalna stanja mentalnog zdravlja . 
Manje bolesti ili ozljede  odnosno sva druga zdravstvena stanja, bolesti i poteškoće koje ne spadaju u 
one opisane unutar prihvatljivih okolnosti (kao što su prehlade, glavobolje, peludna groznica  i sl.).  
Normalna trudnoća.  
Financijski problemi ili problemi sa zapošljavanjem.  
Manji problemi sa smještajem ili preseljenje.  
Opći obiteljski problemi.  
Stres povezan s ispitom, uključujući pisane ispite.  
Tekuće obveze skrbi (npr. skrb o djeci).  
Obveze skrbi za lakše bolesti, nesreće ili ozljede.  
Sudjelovanje na sudu u statusu prijatelj ili rođak koji pruža podršku.  
Sve okolnosti koje nisu jasno utjecale na akademsku uspješnost ili se ne odnose jasno na vrijeme 
procjene.  
Tekuće poslovne obveze.  
Kvar ili nepouzdanost IT opreme.  
Pogrešna procjena vremena pripreme.  
Pogrešno razumijevanje rasporeda.  
Više ispita u kratkom vremenskom razdoblju.  
Kvar privatnog ili javnog prijevoza, praznici ili putovanje, sudjelovanje na obiteljskim događanjima kao 
što su vjenčanja  i sl. 
P R J E L A Z N E  I  Z A V R Š N E  O D R E D B E  
  
(1) Za tumačenje odredbi ov e Odluke nadležan je Rektor  Sveučilišta  Algebra.  
(2) Ova Odluka  odnosi se na sve  pristupnike  i studente  Sveučilišta  Algebra.   
 
6 
(3) Odluka  stupa na snagu danom donošenja.  
 
KLASA:  602-03/23 -01/11  
URBROJ:  251-785-02-23-34  
Stranica:  6 