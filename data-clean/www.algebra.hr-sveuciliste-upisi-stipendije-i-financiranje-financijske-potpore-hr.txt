Upisi » Stipendije i financiranje » Financijske potpore Financijske potpore Za studente slabijeg imovinskog statusa osigurali smo Financijske potpore, koje se dodjeljuju prvenstveno na temelju potreba.

Financijske potpore

Za studente slabijeg imovinskog statusa osigurali smo Financijske potpore koje se dodjeljuju prvenstveno na temelju potreba.
Ovim programom Sveučilište Algebra želi umanjiti utjecaj komercijalnih uvjeta studiranja te pružiti vrhunske uvjete studiranja onim nadarenim kandidatima koji su u studij spremni uložiti ozbiljan rad i zalaganje, a imaju opravdana financijska ograničenja. Opravdana financijska ograničenja i uspješnost, odnosno rezultati prethodnog obrazovanja, ključni su kriteriji dodjele financijske potpore.
Tko se može prijaviti?
Prijava za financijsku potporu je neovisna o prijavi za stipendiju iz bilo kojeg programa i dostupna je samo za studente koji prvi put upisuju prvu godinu prijediplomskog ili diplomskog studija. Financijska potpora dodjeljuje se za prvu godinu studija isključivo temeljem stvarne potrebe, a njen nastavak na ostalim godinama studija ovisiti će o ukupnom zalaganju studenta za vrijeme studiranja.
Obavezni preduvjeti za prijavu:

socijalno-ekonomski status kandidata
ocjene iz srednje škole koje moraju u ukupnom prosjeku biti najmanje 4.2.

Kriteriji koji će biti dodatno vrednovani:

ukupan rezultat na ispitima državne mature
rezultati na natjecanjima iz područja ekonomije, umjetnosti, računarstva i grafičkih tehnologija
sudjelovanje na relevantnim projektima
pismo preporuke.

Kako se prijaviti?
Prijava za financijsku potporu podnosi se ispunjavanjem i slanjem Zamolbe s potrebnom dokumentacijom te motivacijskim razgovorom sa stručnim savjetnikom iz Prijavnog ureda visokog obrazovanja. Uz Zamolbu za financijsku potporu mora se priložiti obavezna dokumentacija kojom se potvrđuju navodi iz prijave. Dodatno, potrebu za potporom, ali i motivaciju za studij kandidat mora biti spreman argumentirati kroz motivacijski razgovor sa stručnim savjetnikom iz Prijavnog ureda visokog obrazovanja. Zamolbu i prateću dokumentaciju potrebano je poslati na e-mail adresu stipendija@algebra.hr.
Rok za prijavu
Rokovi prijave za financijsku potporu odgovaraju rokovima za prijavu na studij, sukladno raspisanim datumima na Natječajima za upise. Rokovi prijave za financijsku potporu nisu ovisni o rokovima iz stipendijskog programa. Odluku o dodjeli financijskih potpora donosi Upravno vijeće na temelju pristiglih prijava, raspoloživih ukupnih sredstava za potpore i mišljenja Prijavnog ureda nakon provedenog motivacijskog razgovora i pregleda dokumentacije koju je priložio pristupnik.