 
1 
Temeljem članka 9.  Statuta Sveučilišta  Algebra, Senat Sveučilišta Algebra  na svojoj 1. sjednici održanoj 
12. prosinca  2023. godine donosi :  
 
P R A V I L N I K  O  S T R U Č N O J  P R A K S I  
S V E U Č I L I Š T A  A L G E B R A  
1 .  O P Ć E  O D R E D B E  
Članak 1.  
(1) Ovim Pravilnikom uređuju se obveze studenata i Sveučilišta  Algebra pri obavljanju studentske stručne 
prakse prema planu i programu odgovarajućeg studija . 
Članak 2.  
(1) Studenti Sveučilišta  Algebra obvezni su stečena znanja u nastavi tijekom studija upotpuniti praktičnim 
radom s ciljem kvalitetne pripreme završnog rada i završetka studija  ako je tako propisano studijskim 
programom . Tek spajanjem novostečenih znanja sa konkretnom stručnom praksom u području 
osobnog odabira specijalizacije, javno vidljivim kroz temu završnog odnosno diplomskog rada, studenti 
na najbolji način ostvaruju puni cilj programa studija i stječu vrhunsku osnovu za uključivanje u 
profesionalno radno okružje.  
(2) Stručna praksa je organiziran i osmišljen postupak koji započinje unutar Sveučilišta  Algebra 
ostvarivanjem suradnje s poslodavcima koji su spremni osigurati mogućnost provedbe stručne prakse, 
preko izbora završnog rada studen ta i izbora područja stručne prakse do prijema studenata u Centru 
karijera, njihovog raspoređivanja na praksu, ostvarivanja programa stručne prakse do vrednovanja 
njihova rada te postupka anketiranja poslodavaca i studenata o provedenom postupku.  
2 .  U P U T E  O  S T R U Č N O J  P R A K S I  
Članak 3.  
(1) Postupak provedbe stručne prakse  te broj sati predviđen za stručnu praksu  na pojedinom studijskom 
programu uređen je Uputama o stručnoj praksi  koje su objavljene kao zaseban dokument.  
3 .  P O S T U P A K  P O K R E T A N J A  S T R U Č N E  P R A K S E  
Članak 4.  
(1) Za organizaciju stručne prakse pri Sveučilištu  Algebra zadužen je Centar karijera.  
(2) Centar Karijera brine o mogućim mjestima realizacije stručne prakse u pojedinoj akademskoj godini, a 
u skladu s potrebama Sveučilišta  Algebra, s poslodavcima zainteresiranima za provedbu stručne 
prakse potpisuje Sporazum o obavljanju studentske stručne prakse . Nakon  potpisa sporazuma 
takav poslodavac postaje moguće radilište Sveučilišta  Algebra.  
   
2 
Članak 5.  
(1) Student zainteresiran za stručnu praksu kroz alat Centar karijera ima mogućnost pregleda i odabira 
mogućih mjesta za praksu.   
(2) Student može i samostalno predložiti tvrtku u kojoj želi odrađivati stručnu praksu. Ukoliko Centar 
karijera takav prijedlog prihvati, s predloženom tvrtkom se prije realizacije stručne prakse sklapa 
Sporazum o obavljanju studentske stručne prakse  i ona postaje radilište Sveučilišta  Algebra. Kao 
kriterije odluke o prihvaćanju mjesta realizacije stručne prakse, Centar karijera će posebno u obzir 
uzeti:  
a. područje djelatnosti tvrtke i sa njim povezane moguća područja izvedbe stručne prakse  
b. kadar koji je tvrtka spremna staviti na raspolaganje za provedbu stručne prakse  
c. tehničku opremljenost tvrtke (radilišta).  
Članak 6.  
(1) Pored provedbe stručne prakse na radilištu, student koji ima radno iskustvo, proizvod ili priznanje 
ekvivalentno predviđenoj stručnoj praksi, može predati zamolbu za priznavanje stručne prakse.  
(2) Uz zamolbu za priznavanje stručne prakse temeljem ekvivalentnog radnog iskustva, student obavezno 
prilaže potvrdu radnog  iskustva.  
(3) Uz zamolbu za priznavanje stručne prakse temeljem sudjelovanja na državnom ili međunarodnom 
natjecanju s osvojenim 1. -3. mjestom, student obavezno prilaže original i jednu kopiju odgovarajuće 
potvrde s natjecanja.  
Članak 7.  
(1) Centar karijera zaprima sve pristigle prijave studenata te zamolbe za priznavanje stručne prakse, u 
objavljenim rokovima za prijavu stručne prakse, te im sukladno raspoloživim mjestima odobrava 
moguća mjesta provedbe stručne prakse (radilišta), odnosno  izdaje potvrdu o priznavanju stručne 
prakse.  
(2) Ukoliko na pojedino radilište pretendira više studenta nego što je realno dostupni kapacitet, radilište  će 
odrediti koji studenti će imati priliku realizirati praksu na tom radilištu, vodeći se prije svega:  
a. uspješnošću studiranja svih prijavljenih studenata (bodovi iz relevantnih kolegija i ocjene, 
ukupni prosjek ocjena i ukupno prikupljeni bodovi),  
b. specifičnostima izabrane teme završnog rada,  
c. motiviranošću studenata.  
(3) Student koji odbije realizirati studentsku praksu u ponuđenom radilištu samostalno će se pobrinuti za 
pronalazak drugog mjesta na kojem će realizirati praksu, pri čemu to mjesto Centar karijera mora 
prihvatiti . 
4 .  M E N T O R  S T R U Č N E  P R A K S E  
Članak 8.  
(1) Stručnu prasku unutar radilišta organizira, koordinira, prati i ocjenjuje mentor  stručne prakse kojeg, 
predlaže poslodavac .  
3 
(2) Po završetku stručne prakse, mentor  stručne prakse potpisom Dnevnika stručne prakse  potvrđuje 
istinitost svih podataka i potvrđuje da je student u cijelosti obavio sve zadatke i zaduženja za vrijeme 
provođenja stručne prakse.  
5 .  S T R U Č N A  P R A K S A  Z A  S T U D E N T E  U  R A D N O M  O D N O S U  K O J I  
S T U D I R A J U  U  I Z V A N R E D N O M  S T A T U S U  
Članak 9.  
(1) Studenti u radnom odnosu koji studiraju u izvanrednom statusu mogu praksu realizirati  kod vlastitog 
poslodavca koji u tom slučaju treba ispuniti uvjete i postati radilište Sveučilišta  Algebra.  
Članak 10.  
(1) U slučaju da poslodavac studenta u radnom odnosu koji studira u izvanrednom statusu ne zadovoljava 
uvjete da postane radilište Sveučilišta Algebra ili ne može osigurati stručnu praksu u skladu s ishodima 
učenja studijskog programa studenta , student mora praksu realizirati na nekom od ponuđenih radilišta  
Sveučilišta Algebra .  
(2) Studenti iz stavka 1. ovog članka imaju pravo praksu realizirati na više radilišta te u više vremenskih 
razdoblja, prema dogovoru s radiliš tima i Centrom karijera  vodeći računa da i dalje trebaju odraditi sve 
sate predviđene za odrađivanje stručne prakse na njihovom studijskom programu.  
6 .  M J E S T O  O D R Ž A V A N J A  S T R U Č N E  P R A K S E  
Članak 11.  
(1) Stručna praksa održava se na radilištima Sveučilišta  Algebra ili iznimno u prostorima Sveučilišta  
Algebra.  
(2) Stručna praksa može se dijelom ili u cijelosti odraditi i u inozemstvu.  
7 .  S A D R Ž A J  S T R U Č N E  P R A K S E  
Članak 12.  
(1) Mentor završnog rada, student i mentor  stručne prakse predlažu sadržaj i poslove koji će se obavljati 
tijekom stručne prakse, a da su u svezi s temom završnog rada  ili ishodima učenja studija  i dostavljaju 
ga Centru karijera.  
(2) Moguće je odrediti i sadržaj stručne prakse i ishode učenja koji će biti ostvareni za vrijeme prakse, a 
koji nisu u svezi s temom završnog rada, ukoliko nije dostupno radilište koje može pružiti prasku vezanu 
uz tematiku rada.  
(3) Sadržaj stručne prakse utvrđuje problemska pitanja i zadatke te vrijeme i mjesto održavanja stručne 
prakse.  
(4) Na osnovu definiranog sadržaja stručne prakse Centar karijera izdaje Uputnicu za stručnu praksu  
kojom Sveučilište  Algebra upućuje studenta na stručnu praksu.    
   
4 
8 .  P R I J E M  S T U D E N A T A  
Članak 13.  
(1) Prijem studenta na praksu na radilište obavlja predstavnik tvrtke (ustanove) na temelju Uputnice za 
stručnu praksu . U pravilu, prijem studenta izvodi mentor  stručne prakse.  
9 .  O B V E Z E  S T U D E N T A  N A  S T R U Č N O J  P R A K S I  
Članak 14.  
(1) Student na stručnoj praksi predstavlja Sveučilište  Algebru te se dužan dolično ponašati i promicati 
svojim cjelokupnim radom, odnosom prema poslu i vladanjem vrijednosti Sveučilišta  Algebra navedene 
u Etičk om kodeks u i u drugim relevantnim dokumentima.  
(2) Student je dužan poštivati radno vrijeme, propise trgovačkog društva ili ustanove (radilišta) u kojim 
odrađuje stručnu praksu, propise zaštite na radu te propise etičkog kodeksa poslodavca i Sveučilišta  
Algebra te istu provoditi prema nalogu mentora  stručne prakse u skladu s programom stručne prakse.  
(3) U slučaju opravdanih razloga prekida tijeka stručne prakse student odmah obavještava mentora  
stručne prakse te Centar karijera Sveučilišta  Algebra. Nastavak obavljanja stručne prakse odredit će 
mentor  stručne prakse u suradnji s Centrom karijera.  
(4) U slučaju nedoličnog ponašanja, kršenja kućnog reda radilišta, kršenja internih propisa radilišta ili 
propisa o zaštiti na radu, mentor  stručne prakse može zatražiti pokretanje stegovnog postupka protiv 
studenta i trenutni prekid izvođenja stručne prakse.  
(5) U slučaju pokretanja stegovnog postupka protiv studenta koji je na stručnoj praksi, primijeniti će se 
Etički kodeks Sveučilišta  Algebra  te Pravilnik o stegovnoj odgovornosti Sveučilišta Algebra .  
Članak 15.  
(1) Za vrijeme prakse student vodi Dnevnik stručne prakse  u kojem bilježi dnevne aktivnosti prakse.  
(2) Po završetku stručne prakse student ovjeren Dnevnik stručne prakse  dostavlja Centru karijera u 
elektroničkom i tiskanom obliku.  
(3) Po završetku stručne prakse student izrađuje pisano  Izvješće o samoprocjeni  u kojem izvještava o 
iskustvu stručne prakse.  
(4) Po zaprimanju svih dokumenata Centar karijera će u sustav digitalne referade Infoeduka provjeriti da 
li je student zadovoljio stručnu praksu i samim time potvrditi valjanost informacija vezano za stručnu 
praksu . 
Članak 16.  
(1) Ukoliko student nije realizirao program stručne prakse, mentor  stručne prakse neće mu ovjeriti Dnevnik 
stručne prakse  nego može Centru karijera i studentu predložiti dodatne aktivnosti kako bi se stručna 
praksa mogla pozitivno ocijeniti i kako bi se mogao  potvrditi Dnevnik stručne prakse . 
(2) Ukoliko student niti nakon dodatnih aktivnosti ne uspije dobiti pozitivnu ocjenu za stručnu praksu, 
Centar karijera će odrediti drugo radilište te će se stručna praksa ponoviti definiranjem novog sadržaja 
i opisa poslova koji će se obavljati za vrijeme stručne prakse.   
5 
(3) Ukoliko student niti tada ne položi stručnu praksu smatrat će se da je pao kolegij „Izrada završnog 
projekta/praksa“ ili kolegij stručne prakse. Sukladno Pravilniku o završnom i diplomskom radu i 
završnom ispitu , student može isti kolegij ponovo upisati u idućoj akademskoj godini te mora izabrati 
novog mentora i temu završnog  odnosno diplomskog  rada.  
Članak 17.  
(1) Student ne može pristupiti obrani završnog rada bez unosa o uspješno završenoj stručnoj praksi u 
sustav digitalne referade  ako je tako propisano studijskim programom . 
1 0 .  O S I G U R A N J E  
Članak 18. 
(1) Za vrijeme provedbe stručne prakse Sveučilište  Algebra i poslodavac ne pokrivaju troškove osiguranja 
studenata.  
(2) Student se može o vlastitom trošku osigurati od posljedica nesretnog slučaja koji može nastati prilikom 
realizacije stručne prakse . 
1 1 .  O S I G U R A V A N J E  K V A L I T E T E  
Članak 19. 
(1) Centar karijera, radi unapređenja kvalitete odvijanja stručne prakse provodi po završetku svakog 
ciklusa stručne prakse anketiranje studenata i mentora  stručne prakse. U pravilu se kroz anketu 
studenata provjerava:  
- zadovoljstvo realiziranom stručnom praksom,   
- zadovoljstvo studenata organizacijom rada u radilištu  
- usklađenost radnih zadataka sa programom stručne prakse  
- zalaganje zaposlenika poslodavca te uvjeti realizacije stručne prakse u radilištu.  
(2) Anketom mentora  stručne prakse utvrđuju se rezultati obrazovnog procesa te se osigurava povratna 
informacija prema Odboru za kvalitetu. U pravilu se kroz anketu mentora  stručne prakse provjerava:  
- zadovoljenost postavljenih ishoda učenja unutar programa stručne prakse  
- ukupne kompetencije studenta pokazane za vrijeme stručne prakse  
- područja koja je kroz studijski program, prema mišljenju mentora  stručne prakse, potrebno dodatno 
dopuniti  
- dojam mentora  stručne prakse o kvalificiranosti studenta za obavljanje radnih zadataka u okviru 
kvalifikacije za koju se o brazovao , temeljem poznavanja potreba radnih mjesta i zanimanja koja su 
odredišna mjesta zapošljavanja za predmetnu kvalifikaciju . 
Članak 20.  
(1) Centar karijera najmanje jednom godišnje priprema izvještaj o realizaciji i kvaliteti stručne prakse u 
kojem navodi:  
- broj studenata koji su realizirali stručnu praksu u akademskoj godini  
- broj studenata kojima je priznata stručna praksa  
- broj  i popis radilišta sa kojima Sveučilište  Algebra ima potpisane ugovore i broj i popis aktivnih 
radilišta koja su u predmetnoj akademskoj godini bila spremna prihvatiti studente   
6 
- rezultate realizacije studentske prakse  
- napomene o eventualnim povredama etičkog kodeksa ili pokrenutim stegovnim postupcima  
- rezultate ankete studenata  
- rezultate ankete mentora  stručne prakse  
- zaključak o učinkovitosti sustava stručne prakse i njegovoj usklađenosti s potrebama Sveučilišta  
Algebra . 
Članak 21.  
(1) Za vrijeme odvijanja stručne prakse, Centar karijera može u opravdanim slučajevima zatražiti od 
Rektora oslobođenje studenta od obveze pohađanja dijela nastave. Rektor će izdati takvo odobrenje 
isključivo ukoliko : 
- takav izostanak neće svojim opsegom značajno remetiti mogućnost uspješnog polaganja kolegija, 
o čemu će se Rektor  savjetovati sa predmetnim nastavnicima ili voditeljima katedri  
- organizacija rada kod poslodavca ne ostavlja druge realne mogućnosti za realizaciju stručne 
prakse . 
12. P R I J E L A Z N E  I  Z A V R Š N E  O D R E D B E  
Članak 22.  
Tumačenje odredbi Pravilnika i na koga se odnosi  
(1) Za tumačenje odredbi ovog Pravilnika nadlež an je Senat Sveučilišta  Algebra.  
(2) Ovaj Pravilnik odnosi se na sve upisane studente.  
Članak 23.  
Usklađenost s općim odredbama  
(1) Sve opće odredbe koje se odnose na studij moraju se uskladiti s ovim Pravilnikom najkasnije u roku od  
6 mjeseci od dana njegovog stupanja na snagu.  
Članak 2 4. 
Stupanje na snagu  
(1) Pravilnik stupa na snagu danom donošenja.  
 
KLASA : 602-03/23 -01/11  
UR. BROJ : 251-785-02-23-46  
Stranica:  6 