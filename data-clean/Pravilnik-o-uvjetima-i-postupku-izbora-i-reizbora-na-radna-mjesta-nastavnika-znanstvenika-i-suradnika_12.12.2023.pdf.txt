 
1 
 
Na temelju članka 40. Zakona o visokom obrazovanju i znanstvenoj djelatnosti („Narodne novine“ br. 
119/2022 ) te članka 9. Statuta Sveučilišta Algebra , Senat Sveučilišta Algebra na svojoj prvoj sjednici 
održanoj 12. prosinca 2023. godine donosi  
P R A V I L N I K  O  U V J E T I M A  I  P O S T U P K U  I Z B O R A  I  
R E I Z B O R A  N A  R A D N A  M J E S T A  N A S T A V N I K A ,  
Z N A N S T V E N I K A  I  S U R A D N I K A  
1. O P Ć E  O D R E D B E  
Članak  1. 
Predmet i sadržaj Pravilnika  
(1) Ovim se Pravilnikom o uvjetima i postupku izbora i reizbora na radna mjesta nastavnika, znanstvenika 
i suradnika (dalje u tekstu: Pravilnik) uređuju uvjeti i postupak izbora i reizbora na znanstvena, 
znanstveno -nastavna, umjetničko -nastavna, nastavna i suradnička radna mjesta te napredovanje 
nastavnika na odgovarajuća radna mjesta na Sveučilištu Algebra (dalje u tekstu: Sveučilište), kao i 
način rada stručnih povjerenstava.  
(2) Odredbe ovoga Pravilnika na odgovarajući se način primjenjuju i na izbore naslovn ih nastavnik a, ako 
sudjeluju ili će sudjelovati u izvođenju dijela ili cijele nastave određenog kolegija na Sveučilištu.  
(3) Pojmovi koji se koriste u ovom Pravilniku koji imaju rodni značaj, bez obzira jesu i korišteni u muškom 
ili ženskom rodu, obuhvaćaju na jednak način i muški i ženski rod.  
2. R A D N A  M J E S T A  I  K R I T E R I J I  Z A  I Z B O R  N A  R A D N A  M J E S T A   
 Članak 2.  
Radna mjest a nastavnika, znanstvenika i suradnika  
(1) Kvalificiranost nastavnika, znanstvenika i suradnika za izvedbu nastavne, znanstvene i umjetničke 
djelatnosti utvrđuje se u postupku izbora , odnosno reizbora  na odgovarajuća znanstvena, znanstveno -
nastavna, umjetničko -nastavna, nastavna i suradnička radna mjesta , u skladu sa Zakonom o visokom 
obrazovanju i znanstvenoj djelatnosti (dalje u tekstu: Zakon) i Statutom Sveučilišta te ovim 
Pravilnikom .   
(2) Znanstveno -nastavna ili umjetničko -nastavna radna mjesta  na Sveučilištu su: docent (doc. dr. sc. / dr. 
art.), izvanredni profesor (izv. prof. dr. sc. / dr. art.), redoviti profesor i redoviti profesor u trajnom izboru  
(prof. dr. sc. / dr. art.).  
(3) Nastavna radna mjesta  na Sveučilištu su: predavač (pred.), viši predavač (v. pred.), profesor stručnog 
studija  i profesor stručnog studija u trajnom izboru  (prof.  struč. stud. ).  
(4) Suradničko radno mjesto na Sveučilištu je asistent.  
   
2 
 
Članak 3.  
Kriteriji za izbor nastavnika na radno mjesto  
(1) Na znanstveno -nastavno, umjetničko -nastavno, znanstveno i nastavno radno mjesto na Sveučilištu 
može se zaposliti osoba koja ima odgovarajući stupanj obrazovanja u znanstvenom odnosno 
umjetničkom području i polju , koja ispunjava kriterije propisane Zakonom  i Nacionalne sveučilišne, 
znanstvene i umjetničke kriterije  i dodatne kriterije iz članka 4. ovog Pravilnika .  
(2) Na znanstveno -nastavno, umjetničko -nastavno i znanstveno radno mjesto na Sveučilištu može se 
zaposliti osoba koja je stekla akademski stupanj doktora znanosti odnosno doktora umjetnosti u 
znanstvenom odnosno umjetničkom području i polju i koja je upisana u Upisnik znanstvenika i 
umjetnika. Iznimno, na umjetničko -nastavno radno mjesto može se zaposliti osoba koja nije stekla 
akademski stupanj doktora umjetnosti.  
(3) Na nastavno i na suradničko radno mjesto na Sveučilištu može se zaposliti osoba koja je završila 
sveučilišni diplomski studij u znanstvenom odnosno umjetničkom području i polju  ili, iznimno, osoba 
koja je završila stručni diplomski studij u znanstvenom području i polju.  
(4) Do početka važenja Nacionalnih sveučilišnih, znanstvenih i umjetničkih kriterija primjenjuju se  kriteriji 
propisani sljedećim propisima:   
- Pravilnik o uvjetima za izbor u znanstvena zvanja („Narodne novine“, br. 28/17, 72/19, 21/21 i 
111/22),  
- Pravilnik o uvjetima za izbor u umjetničko -nastavna zvanja ( „Narodne novine “, br. 86/10),  
- Pravilnik o obliku i načinu provedbe nastupnog predavanja za izbor u nastavna zvanja („Narodne 
novine“, br. 119/05),  
- Odluka o obliku i načinu provedbe nastupnog predavanja za izbor u znanstveno -nastavna zvanja, 
umjetničko -nastavna i nastavna zvanja („Narodne novine“, br. 129/05),  
- Odluka o nužnim uvjetima za ocjenu nastavne i stručne djelatnosti u postupku izbora u nastavna 
zvanja („Narodne novine“, br . 13/12, 24/12 i 120/21),  
- Odluka o nužnim uvjetima za ocjenu nastavne i stručne djelatnosti u postupku izbora u umjetničko -
nastavna i nastavna zvanja u području umjetnosti ( „Narodne novine “, br. 61/17),  
- Odluka o nužnim uvjetima za ocjenu nastavne i znanstveno -stručne djelatnosti u postupku izbora u 
znanstveno -nastavna zvanja („Narodne novine“, br. 122/17 i 120/21) i  
- Odluka o minimalnim uvjetima radnih obveza za reizbor na znanstvena, znanstveno -nastavna, 
umjetničko -nastavna, nastavna i stručna radna mjesta te o obliku izvješća stručnog povjerenstva o 
radu zaposlenika u postupku reizbora („Narodne novine“, br. 24/21).   
(5) Na suradničko radno mjesto asistenta bira se osoba iz reda posebno uspješnih studenata , u skladu s 
dodatnim kriterijima propisanim a člankom 4. ovog Pravilnika . Iznimno, na suradničko radno mjesto 
asistenta u umjetničkom području može se zaposliti osoba koja je ostvarila posebne rezultate na 
umjetničkom području.  
   
3 
 
Članak 4.  
Dodatni kriteriji  
(1) Na znanstveno -nastavno, umjetničko -nastavno, nastavno i suradničko radno mjesto na Sveučilištu 
može se zaposliti osoba koja , uz kriterije propisane Zakonom i Nacionaln im sveučilišn im, znanstven im 
i umjetničk im kriterij ima, ispunjava  i dodatne kriterije  koji se odnose na nastavničke kompetencije  
kojima se osigurava kvalitetna izvedba nastavnog procesa  te izvrsnost u učenju i poučavanju . 
(2) Nastavničke kompetencije  procjenjuju se specifično  s obzirom na razinu radnog mjesta  te područje 
studijskog programa i kolegija na kojem se zapošljava nastavnik  ili suradnik , a o čemu prosuđuje 
interno povjerenstvo Sveučilišta  kroz uvodn i sat koji se održava neposredno prije sklapanja ugovora 
o radu, odnosno angažiranja u nastavi.  
(3) Interno povjerenstvo čine prorektor nadležan za nastavu, voditelj katedre u okviru koje se izvodi kolegij 
za izvedbu kojeg se nastavnik zapošljava ili angažira  te nastavnik na Sveučilištu.  
(4) U postupku  izbor a na suradničko radno mjesto član internog povjerenstva koji je nastavnik na 
Sveučilištu ima ulogu  mentor a. Mentor jednom godišnje ocjenjuje rad suradnika o čemu se donosi 
rješenje, sukladno Pravilniku o radu.     
(5) Interno povjerenstvo procjenjuje kvalitetu  izvođenj a nastave te posebno nastavničke kompetencije, 
prema unaprijed definiranim kriterijima  te odlučuje o angažiranju naslovnog nastavnika.  
(6) Ured za podršku nastavi priprem a i organiz ira uvodn i sat te pruža podršku u postupku zapošljavanja 
ili angažiranja nastavnika, odnosno suradnika u izvođenju nastave na Sveučilištu . 
3. P O S T U P A K  I Z B O R A  N A  R A D N O M J E S T O  
Članak 5.  
Izbor na radno mjesto  
(1) Postupak izbora na znanstveno -nastavno, umjetničko -nastavno  ili nastavno radno mjesto na 
Sveučilištu započinje Odlukom Senata o pokretanju postupka  i imenovanju stručnog povjerenstva  za 
ocjenu o ispunjavanju kriterija za izbor na odgovarajuće radno mjesto .  
(2) Stručno p ovjerenstvo sastoji se od najmanje tri člana zaposlena na radnome mjestu više ili iste 
hijerarhijske razine u odnosu na radno mjesto za koje se provodi izbor, u istom znanstvenom odnosno 
umjetničkom području i polju. Najmanje jedan član stručnog povjerenstva mora biti zaposlen na 
drugom visokom učilištu ili znanstvenom institutu .  
(3) Kandidat  za izbor na znanstveno -nastavno, umjetničko -nastavno  ili nastavno radno mjesto  treba 
voditelju za znanost i istraživanje , koji vodi postupak izbora,  u elektroničkom obliku dostaviti:  
- životopis (curriculum vitae) , 
- popis radova upisanih Hrvatsku znanstvenu bibliografiju  CRORIS ,  
- dokaze o  ispunjavanju uvjeta Nacionalnih sveučilišnih , znanstvenih i umjetničkih kriterija, odnosno, 
dokaze o ispunjavanju kriterija iz stavka 4. članka 3. ovog Pravilnika koji se primjenjuju do početka 
važenja Nacionalnih sveučilišnih, znanstvenih i umjetničkih kriterija.  
(4) Na zahtjev stručnog p ovjerenstva kandidat  je dužan dostaviti i druge dokaze o ispunjavanju kriterija  
za izbor  na odgovarajuće radno mjesto na Sveučilištu .  
4 
 
Članak 6.  
Nastupno predavanje  
(1) Kandidat koji se bira prvi put na znanstveno -nastavno, umjetničko -nastavno  ili nastavno radno 
mjesto mora imati pozitivno ocijenjeno nastupno predavanje pred nastavnicima i studentima.  
(2) Nastupno predavanje kandidati održavaju samo ako ispunjavaju ostale uvjete utvrđene Zakonom  i 
Nacionalnim sveučilišnim, znanstvenim i umjetničkim kriterijima . 
(3) Pisana ocjena o nastupnom predavanju sastavni je dio mišljenja stručnog povjerenstva u postupku 
izbora kandidata na odgovarajuće radno mjesto. Ocjena nastupnog predavanja mora sadržavati 
prosudbu kandidatovog nastupa koja uključuje:  
- kompetentnost nastavnika u znanstvenom području u kojem se izabire,  
- nastavničke kompetencije koje uključuju relevantnost odabrane teme, pripremu nastupnog 
predavanja u skladu s ciljem, korištenje primjerenih metoda učenja i poučavanja i odgovarajućih 
nastavnih alata,  
- druga zapažanja.  
(4) Kandidat koji ne dobije pozitivnu ocjenu nastupnog predavanja ne može biti izabran na znanstveno -
nastavno, umjetničko -nastavno odnosno nastavno  radno mjesto . 
Članak 7.  
Mišljenje stručnog povjerenstva  
(1) Stručno povjerenstvo ocjenjuje jesu li ispunjeni svi kriteriji za izbor na znanstveno -nastavno, 
umjetničko -nastavno  ili nastavno radno mjesto te dostavlja Senatu obrazloženo mišljenje u pisanom 
obliku koje sadrži ocjenu o ispunjavanju kriterija te prijedlog da se kandidat izabere ili ne izabere na 
odgovarajuće radno mjesto odnosno angažira kao naslovni nastavnik.  
(2) Obrazloženo mišljenje stručno povjerenstvo je dužno dostaviti najkasnije u roku od 30 dana od 
pokretanja postupka.  
Članak 8.  
Odluka o usvajanju ili odbijanju mišljenja stručnog povjerenstva  
(1) Senat donosi Odluku o usvajanju ili odbijanju mišljenja stručnog povjerenstva u roku od 30 dana od 
zaprimanja mišljenja  stručnog povjerenstva .  
(2) Odluka Senata o usvajanju ili odbijanju mišljenja  mora sadržavati  ime i prezime kandidat a, 
znanstveno -nastavno, umjetničko -nastavno ili nastavno radno mjesto  i znanstveno , odnosno 
umjetničko  područje i polje  te osnovne podatke o postupku izbora.  
(3) Odluka o odbijanju mišljenja stručnog povjerenstva mora dodatno sadržavati obrazloženje o 
neispunjavanju kriterija za izbor na radno mjesto . 
(4) Odluku kojom se usvaja mišljenje stručnog povjerenstva Sveučilište  dostavlja nadležnom matičnom 
odboru  najkasnije u roku od 8 dana od dana usvajanja mišljenja , osim u slučaju izbora na suradničko 
radno mjesto .  
5 
 
(5) Nakon zaprimanja  Odluke nadležnog matičnog odbora  kojom se utvrđuje ispunjenost kriterija za izbor 
na radno mjesto Sveučilište s izabranim kandidatom sklapa ugovor o radu  na neodređeno vrijeme, 
odnosno s obvezom provođenja reizbora ili izbora na više radno mjesto  s protekom od pet godina od 
dana sklapanja ugovora o radu . Iznimno , redoviti  profesor u trajnom izboru , znanstveni savjetnik u 
trajnom izboru  i profesor stručnog studija u trajnom izboru  nemaju obvezu reizbora .   
Članak 9. 
Reizbor na radno mjesto nastavnika  i znanstvenika   
(1) Postupak reizbora pokreće se protekom pet godina od posljednjeg izbora odnosno reizbora  te treba 
biti okončan najkasnije u roku od šest mjeseci od dana pokretanja postupka , a provodi se prema 
postupku koji je propisan za izbor nastavnika na više radno mjesto , sukladno članku 10. ovog 
Pravilnika . 
(2) Nastavnik odnosno znanstvenik reizabire  se na postojeće radno mjesto ako je od posljednjeg izbora 
odnosno reizbora ispunio polovinu Nacionalnih sveučilišnih, znanstvenih i umjetničkih kriterija.  
(3) Reizbor nastavnika odnosno znanstvenika na radno mjesto provodi se na pet godina.  
(4) Nastavniku odnosno znanstveniku koji nije reizabran na postojeće radno mjesto prestaje radni odnos 
u skladu sa zakonom koji uređuje radne odnose.  
Članak 10.  
Izbor na više radno mjesto nastavnika i znanstvenika  
(1) Nastavnik odnosno znanstvenik koji smatra da ispunjava kriterije za izbor na više radno mjesto 
obvezan je podnijeti zahtjev za izbor na više radno mjesto prije isteka roka na koji je izabran odnosno 
reizabran.  
(2) Postupak izbora na više radno mjesto pokreće se odlukom Senata  po isteku roka na koji je nastavnik 
odnosno znanstvenik izabran odnosno reizabran , a provodi sukladno postupku izbora na radno mjestu 
kako je propisan  člancima 5. , 6., 7. i 8.  ovog Pravilnika . 
(3) Nastavnik odnosno znanstvenik obvezan je voditelju za znanost i istraživanje dostaviti dokaze o 
ispunjavanju kriterija za izbor na više radno mjesto u elektroničkom obliku, najkasnije u roku od 15 
dana od pokretanja postupka izbora. U postupku izbora na više radno mjesto nastavnik odnosno 
znanstvenik dostavlja dokaze o postignućima  ostvarenim nakon posljednjeg izbora odnosno reizbora 
na radno mjesto, kojima ispunjava Nacionalne sveučilišne, znanstvene i umjetničke kriterije . 
(4) Ako se u postupku izbora na više radno mjesto utvrdi kako nastavnik odnosno znanstvenik ne 
ispunjava kriterije za izbor na više radno mjesto, najkasnije u roku od 30 dana pokreće se postupak 
reizbora na radno mjesto.  
Članak 11.  
Izbor na suradničko radno mjesto  
(1) Postupak izbora na suradničko radno mjesto asistenta na Sveučilištu započinje odlukom voditelja 
katedre, a provodi se prema kriterijima propisanima člankom 3. i člankom 4. ovog Pravilnika.  
(2) Kandidat za izbor na suradničko radno mjesto treba voditelju za znanost i istraživanje u elektroničkom 
obliku dostaviti:   
6 
 
- životopis (curriculum vitae),  
- popisa radova upisanih Hrvatsku znanstvenu bibliografiju CRORIS (ako ima),  
- dokaz o odgovarajućoj razini obrazovanja/akademskom stupnju.  
(3) Interno povjerenstvo , prema kvaliteti prijave te temeljem održanog uvodnog sata, procjenjuje stručnost 
kandidata i kvalitetu izvođenja nastave te preporuča Senatu  donošenje odluke o izboru na radno 
mjesto asistenta ili angažiranj e suradnika.  
(4) U slučaju izbora suradnika na radno mjesto asistenta Sveučilište sklapa ugovor o radu na određeno 
vrijeme u trajanju od 6 godina .  
3. P R I J E L A Z N E  I  Z A V R Š N E  O D R E D B E  
Članak 12.  
Tumačenje odredbi Pravilnika i na koga se odnosi  
(1) Za tumačenje odredbi ovog Pravilnika nadležan je Senat Sveučilišta Algebra.  
Članak 13.   
Stupanje na snagu  
(1) Ovaj Pravilnik stupa na snagu danom donošenja.  
 
KLASA:  602-03/23 -01/11  
URBROJ:  251-785-02-23-45 
Stranica:  6 
Napisala:  Radna skupina   
Donio:  Senat  