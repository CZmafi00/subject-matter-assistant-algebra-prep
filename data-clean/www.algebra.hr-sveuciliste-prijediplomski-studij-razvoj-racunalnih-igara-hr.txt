Prijediplomski studij » Razvoj računalnih igara Razvoj računalnih igara Industrija razvoja videoigara uključuje segmente kreiranja, razvoja, izdavanja i prodaju videoigara.
Prijavi se

Izbornik O smjeru Nastavni plan Korisne informacije Prijavi se Broj 1 sustav osiguranja kvalitete u Hrvatskoj
Kreiramo digitalnu budućnost u Hrvatskoj već 25 godina
Međunarodna razmjena s više od 100 institucija
Čak 96% bivših studenata zaposli se u roku od 3 mjeseca od diplomiranja

Ova brzorastuća industrija, u kojoj je u 2022. godini uprihođeno čak 184,4 milijarde dolara, zapošljava različite vrste stručnjaka, uključujući programere, producente, dizajnere, pisce i mnoga druga kreativna zanimanja.
Algebrin stručni prijediplomski studij razvoja računalnih igara priprema vas za uspjeh upravo u toj industriju!
Program studija je osmišljen kako bi studentima pružio duboko razumijevanje razvoja videoigara kao neraskidive kombinacije programerskih znanja i vještina, dizajna i raznih umjetničkih smjerova. Suvremene videoigre su visoko sofisticiran proizvod, a za njihovu izradu koriste se napredne tehnologije. Vjerujemo da je razvoj videoigara područje koje neprestano evoluira, stoga potičemo naše studente da ostanu u tijeku s najnovijim trendovima i tehnikama.
Kao student/ica na Algebri, imat ćeš pristup najsuvremenijoj tehnologiji i softveru koji se koriste u industriji razvoja videoigara. Također, učit ćeš od nastavnika s bogatim iskustvom u realnom sektoru koji će ti pomoći u stjecanju vrijednih znanja i vještina rješavanjem realnih problema i izazova u kreiranju videoigara.
Ako te zanima stvaranje i osmišljavanje mehanika igre, digitalnih svjetova, likova i iskustava igre, onda si na pravom mjestu jer u Algebri vjerujemo u pružanje sveobuhvatnog obrazovanja koje uključuje teorijsko znanje i praktično iskustvo!
Ovaj smjer je savršen odabir ako voliš razmišljati izvan okvira i na kreativan i efikasan način pronalaziti rješenja kompleksnih problema. Algebrini studenti imat će priliku raditi na zajedničkim projektima sa svojim kolegama i stvarati vlastite igre kao dio obrazovnog procesa te prezentirati svoje rezultate investitorima.
Pretvori svoju strast prema videoigrama u karijeru i upiši stručni prijediplomski studij razvoja računalnih igara!
Što ćeš naučiti na studiju razvoja računalnih igara?
Naši nastavnici su stručnjaci iz industrije s dugogodišnjim iskustvom u razvoju videoigara.
Program je osmišljen s ciljem da bude praktičan i pruži studentima mnoštvo prilika za stvaranje igara i stjecanje praktičnog iskustva. Program je fleksibilan jer omogućuje studentima prilagođavanje obrazovanja svojim specifičnim interesima i karijernim ciljevima. Nudimo sveobuhvatno obrazovanje koje obuhvaća sve aspekte razvoja igara, uključujući programiranje, dizajn, umjetnost i produkciju.
Nastavni planŠto ćeš naučiti na studiju razvoja računalnih igara?
Programiranje Matematika i fizika Dizajn igara Umjetnost Produkcija Marketing i poslovanje Kreiranje dokumentacije Osmisliti projekt Efikasno raditi u timu Programiranje Savladat ćeš alate i tehnike koji se koriste za razvoj videoigara, uključujući programske jezike poput C ++ i C# te rad u Unreal i Unity.Matematika i fizika Naučit ćeš kako stvarati i koristiti fiziku unutar videoigara, kao što je kretanja objekata u igri i slično.Dizajn igara Steći ćeš znanja kako kreirati i dizajnirati zanimljive svjetove igara, likove, priče i iskustvo igranja te kako ih implementirati u konkretnim igrama.Umjetnost Naučit ćeš osnove uloga, korištenja i kreacije audio i vizualne umjetnosti u videoigrama. Navedeno uključuje 3D modeliranje, izradu 2D koncepata, animaciju i vizualne efekte te audioprodukciju.Produkcija Savladat ćeš vještine upravljanja projektom razvoja videoigara od početka do kraja, uključujući planiranje, raspoređivanje zadataka i upravljanje timom.Marketing i poslovanje Usvojit ćeš specifičnosti marketinških aktivnosti za videoigre i osnove poslovanja kako bi mogao/la pokrenuti vlastiti tim.Kreiranje dokumentacije Naučit ćeš izraditi punu projektnu dokumentaciju i dati oblik kreativnoj ideji koja se kroz dokumentaciju može pretočiti u konkretan projekt.Osmisliti projekt Razvit ćeš vještine kako pretočiti apstraktne i kreativne ideje u konkretnu izvedbenu formu koja će omogućiti projektnu izvedbu.Efikasno raditi u timu Kreiranje videoigara je iznimno multidisciplinaran posao koji zahtjeva najrazličitija znanja i vještine različitih članova tima. Tijekom studija dodatno ćeš razvijati svoje komunikacijske i koordinacijske vještina u svrhu efektivnog protoka informacija i kvalitetnog timskog rada između članova s drugačijih područja rada, ali i drukčijim načinima razmišljanja i karakterima.Neki od poslova za koje te pripremamo:
Programer videoigara
Tvoja uloga developera podrazumijevat će široki spektar programerskih i tehnoloških aktivnosti u ulozi kreiranja videoigara.
Dizajner videoigara
Kao dizajner videoigara bit ćeš zadužen za kreaciju i osmišljavanje koncepta igre, idejnu implementaciju kroz mehanike igranja te naraciju. Također, dizajner videoigre glavni je i odgovorni faktor u kreiranju dokumentacije za videoigre.
Producent videoigara
Tvoja uloga uključivat će organizaciju i efikasno vođenje projekta i članova tima te koordinaciju s vanjskim faktorima kao što su vlasnici tvrtki ili izdavači. Potrebna znanja podrazumijevaju poznavanje raznih tehnologija, procesa rada i budžetiranja.
Tester videoigara (Quality assurance)
Kao tester videoigara testirat ćeš sve aspekte kreirane videoigre i pronalaziti neplanirane problem ili greške nastale u fazi produkcije. O tebi ovisi hoće li krajnji rezultat biti ispravan i ugodan za igru.
Pisac videoigara
Poznavajući sve aspekte kreiranja videoigre, uloga pisca je biti inovativan u kreaciji zanimljivih priča i likova koji će obogatiti igru ili idejama olakšati kreaciju ostatku tima.
Dizajner razina (Levele designer)
Kao dizajner razina slagat ćeš svijet igre i njegove izazove te biti ključna osoba u stvaranju kvalitetnog i zabavnog iskustva igranja!
Primjer kolegija Matematičke osnove računalnih igara U okviru ovog modula, studenti stječu znanja iz matematičkih koncepata i tehnika koje se primjenjuju u razvoju računalnih igara: u prvom redu linearne algebre, vektorskih prostora i njihove upotrebe u vizualizaciji (geometriji) ravnine i prostora. Naglasak je stavljen na primjenu u kontekstu računalnih igara, za razliku od uobičajenog teoretskog pristupa koji ne cilja neko određeno područje primjene. Modulom se stječu osnovne matematičke vještine u navedenim područjima, do razine potrebne za upotrebu u izradi računalnih igara – u dijelu koji se odnosi na vizualizaciju, te primjenu linearne algebre i geometrije ravnine i prostora.
Saznaj više
Trajanje studija
8 semestra (4 godine)
Trajanje semestra
15 radnih tjedana
+ 4 ispitna tjedna
Ukupan broj ECTS bodova
240
Stručni naziv
bacc. ing. comp.
Stručni/a prvostupnik/prvostupnica (baccalaureus/baccalaurea) inženjer/inženjerka razvoja računalnih igara