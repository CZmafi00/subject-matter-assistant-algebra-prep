Poslodavac Partner i Algebra MBA Poslovna škola pripremili su još jednu ključnu temu za nadolazeće HR Breakfast Club druženje, pod nazivom „Odiseja jednakosti, raznolikosti i inkluzivnosti: Udovoljiti zahtjevima tržišta rada danas… i sutra“
S obzirom na sve intenzivnije zahtjeve tržišta za strateškim pristupom jednakosti i inkluzivnim radnim okolinama, “Odiseja jednakosti, raznolikosti i inkluzivnosti” sugerira da traženje ravnopravnih prilika između spolova i stvaranje sinergije različitih kultura unutar organizacija nije samo obveza, već i velika ekspedicija koja simbolizira izazove, otkrića i pobjede u području upravljanja ljudskim resursima na putu prema DEI.
Sve više međunarodnih sjedišta donosi nove teme vezane uz jednakost, raznolikost i inkluzivnost, kao i nove regulative koje će uskoro doći u Hrvatsku. Na lokalnoj razini, suočavamo se s pitanjima koja se odnose na implementaciju novih DEI standarda i kako se prilagoditi tim novim regulativama. Stoga ćemo na ovom HR Breakfast Clubu saznati ključne informacije i smjernice o trenutačnim i budućim izazovima te kako se strateški nositi s onima koji će uskoro zahvatiti našu regiju.
U sklopu keynote predavanja, istražit ćemo stvarnu vrijednost različitosti u raznim okruženjima, uključujući i poslovno okruženje.
Krenut ćemo od sebe – kako možemo definirati i valorizirati svoju različitost, odnosno posebnost, i biti zaista iskreno „svoji“ u svemu što radimo. S druge strane, odgovorit ćemo na pitanje kako HR može i treba razvijati DE&I kao jedan od fokus područja HR strategije, te ćemo razjasniti utjecaj okruženja u kojem živimo (zakonodavstvo, nacionalna kultura, javne politike) na smislenost i uspješnost tzv. best practices inicijativa.
Keynote predavačica ove inspirativne i otvorene rasprave bit će Vera Čubranić Bocak, osnivačica i direktorica društva Upskill Lab koji se bavi uslugama poslovnog savjetovanja, primarno kao interim HR u kreiranju i provođenju People & Culture strategije, mentoriranja i coachinga mladih budućih HR Managera te upravljanju procesom reorganizacije i restrukturiranja.
Vera ima višegodišnje iskustvo kao HR direktor i član leadership timova u British American Tobacco gdje je radila na End Market, Cluster i Area rolama na više europskih tržišta. Tijekom dugogodišnje internacionalne karijere imala je priliku upravljati razvojem i unapređenjem People & Culture procesa, kao i aktivno sudjelovati u procesima M&A, integracije, restrukturiranja te start up operacija kod pokretanja novih poslovnih modela.
Unutar programa očekujemo još jedno keynote predavanje i to pod nazivom Doživljaj pravednosti i jednakosti u organizacijskom kontekstu: između propisa, humanizma i tržišta. Kroz tu dinamičnu temu vodit će nas Damir Ljubotina, redoviti profesor na Odsjeku za psihologiju Filozofskog fakulteta Sveučilišta u Zagrebu i voditelj Centra za primijenjenu psihologiju.
Glavna područja njegovog znanstveno-istraživačkog rada su metodologija. psihometrija i teorija testova, psihodijagnostika te područje stresa, doživljaja kontrole i percepcije socijalne nepravde. Autor je više od 30 različitih psihologijskih mjernih instrumenata iz područja znanja, općeg obrazovanja, kognitivnih sposobnosti i ličnosti. Objavio je više od 50 znanstvenih radova i 15 stručnih članaka,  a autor je ili koautor 7 knjiga. Sudjelovao je na više od 60 znanstvenih i stručnih skupova, većem broju domaćih i međunarodnih znanstveno-istraživačkih projekata te primijenjenih projekata psihosocijalne pomoći.