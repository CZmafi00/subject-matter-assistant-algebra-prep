Upisi » Stipendije i financiranje » Stipendije » Stipendije iz gospodarskog fonda Stipendije iz gospodarskog fonda

Stipendije iz gospodarskog fonda su stipendije za izvrsne studente koji prvi puta upisuju kratki stručni studij te prijediplomske i diplomske studijske programe, a koje pokrivaju do maksimalno 30% cijene školarine prve godine studija.
Tko se može prijaviti?
Stipendije Gospodarskog vijeća namijenjene su za: studente s minimalno vrlo dobrim te odličnim općim uspjehom u srednjoj školi*, dobitnike međunarodnih ili državnih nagrada iz područja ekonomije, umjetnosti, računarstva i/ili grafičkih tehnologija, studente s izvrsnim rezultatima na ispitima državne mature te studente koji su ostvarili druge zapažene rezultate za vrijeme svog srednjoškolskog obrazovanja. Ove su stipendije dostupne za prvi upis prve godine kratkog stručnog studija te prve godine prijediplomskih i diplomskih studijskih programa.
*Minimalan prosjek ocjena za prijavu za stipendiju mora biti najmanje 4.2.
Kako se prijaviti?
Prijava za stipendiju podnosi se dostavom ispunjene Zamolbe s potrebnom dokumentacijom te motivacijskim razgovorom sa stručnim savjetnikom iz Prijavnog ureda visokog obrazovanja.

Zamolba za dodjelu stipendije: 1. godina prijediplomskog studija
Zamolba za dodjelu stipendije: 1. godina diplomskog studija

Zamolbu i prateću dokumentaciju potrebno je poslati na e-mail adresu stipendija@algebra.hr. Kandidat mora biti spreman svoj zahtjev za stipendijom obrazložiti kroz motivacijski razgovor.
Vrednovanje prijava za prijediplomske stručne studije bit će izvedeno prema:

ocjenama u srednjoj školi koje moraju u ukupnom prosjeku svih ocjena biti najmanje 4.2,
rezultatima na natjecanjima iz informatike ili matematike, ako je kandidat sudjelovao na istima,
relevantnim projektima, ako je kandidat sudjelovao na istima,
ostvarenom rezultatu na prijemnom ispitu ili na ispitima državne mature,
pismima preporuke, itd.

Vrednovanje prijava za diplomske stručne studije bit će izvedeno prema:

relevantnim projektima, ako je kandidat sudjelovao na istima
ostvarenom rezultatu (prosjek ocjena svih kolegija) na prethodnom studiju
pismima preporuke, itd.

Rok za prijavu
Natječaj za stipendije za kratki stručni studij,  prijediplomske te diplomske studije završava prvim danom upisa u ljetnom upisnom roku, a iznimno ako ostane sredstava prvim danom upisa u jesenskom upisnom roku, sukladno raspisanim datumima na Natječajima za upise.